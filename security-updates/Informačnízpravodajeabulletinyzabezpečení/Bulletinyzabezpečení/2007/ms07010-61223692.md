---
TOCTitle: 'MS07-010'
Title: 'Microsoft Security Bulletin MS07-010 - Kritické'
ms:assetid: 'ms07-010'
ms:contentKeyID: 61223692
ms:mtpsurl: 'https://technet.microsoft.com/cs-CZ/library/ms07-010(v=Security.10)'
---

Security Bulletin

Microsoft Security Bulletin MS07-010 - Kritické
===============================================

Chyba zabezpečení v modulu Microsoft Malware Protection Engine umožňuje vzdálené spuštění kódu (932135)
-------------------------------------------------------------------------------------------------------

Publikováno: 13. února 2007 | Aktualizováno: 22. února 2007

**Verze:** 1.1

#### Shrnutí

**Komu je tento dokument určen:** Zákazníci používající modul Microsoft Malware Protection Engine na ochranu proti škodlivému softwaru

**Dopad této chyby zabezpečení:** Vzdálené spuštění kódu

**Stupeň maximální závažnosti:** Kritický

**Doporučení:** Zákazníci by se měli okamžitě ujistit, že používají nejnovější aktualizaci modulu Microsoft Malware Protection Engine

**Nahrazené aktualizace zabezpečení:** Žádný

**Upozornění:** Žádný

**Testovaný software:**

**Software obsahující tuto chybu:**

-   Windows Live OneCare
-   Microsoft Antigen for Exchange 9.x
-   Microsoft Antigen for SMTP Gateway 9.x
-   Microsoft Windows Defender
-   Microsoft Windows Defender x64 Edition
-   Microsoft Windows Defender v systému Windows Vista
-   Microsoft Forefront Security for Exchange Server
-   Microsoft Forefront Security for SharePoint

**Součásti obsahující tuto chybu:**

-   Microsoft Malware Protection Engine

Uvedený software byl testován, zda neobsahuje tuto chybu. Pro ostatní verze buď již nejsou poskytovány opravy zabezpečení, nebo tuto chybu neobsahují. Pokud chcete zjistit dobu, po kterou je pro určitý produkt a verzi poskytována technická podpora, navštivte web [Zásady poskytování technické podpory pro produkty společnosti Microsoft](http://go.microsoft.com/fwlink/?linkid=21742).

### Obecné informace

Shrnutí
-------

<span></span>
**Shrnutí:**

Tato aktualizace řeší nově zjištěnou, soukromě oznámenou chybu zabezpečení v modulu Microsoft Malware Protection Engine. Tato chyba je popsána v tomto bulletinu v části Podrobné informace o chybě zabezpečení.

Útočník, který by tuto chybu zabezpečení zneužil, by mohl získat úplnou kontrolu nad postiženým systémem. Útočník by tak mohl instalovat programy, zobrazovat, měnit či odstraňovat data nebo vytvářet nové účty s úplnými uživatelskými právy.

Doporučujeme zákazníkům, aby se ujistili, že používají nejnovější aktualizaci modulu Microsoft Malware Protection Engine.

**Stupeň závažnosti a identifikátory chyb zabezpečení:**

<p> </p>
<table style="border:1px solid black;">
<thead>
<tr class="header">
<th>Identifikátory chyb zabezpečení</th>
<th>Dopad této chyby zabezpečení</th>
<th>Windows Live OneCare</th>
<th>Microsoft Antigen for Exchange 9.x</th>
<th>Microsoft Antigen for SMTP Gateway 9.x</th>
<th>Microsoft Windows Defender</th>
<th>Microsoft Windows Defender x64</th>
<th>Microsoft Windows Defender v systému Windows Vista</th>
<th>Microsoft Forefront Security for Exchange Server</th>
<th>Microsoft Forefront Security for SharePoint</th>
</tr>
</thead>
<tbody>
<tr class="odd">
<td style="border:1px solid black;">Chyba zabezpečení v modulu Microsoft Malware Protection Engine - <a href="http://www.cve.mitre.org/cgi-bin/cvename.cgi?name=cve-2006-5270">CVE-2006-5270</a></td>
<td style="border:1px solid black;">Vzdálené spuštění kódu<br />
</td>
<td style="border:1px solid black;">Kritický<br />
</td>
<td style="border:1px solid black;">Kritický<br />
</td>
<td style="border:1px solid black;">Kritický</td>
<td style="border:1px solid black;">Kritický</td>
<td style="border:1px solid black;">Kritický<br />
</td>
<td style="border:1px solid black;">Kritický</td>
<td style="border:1px solid black;">Kritický</td>
<td style="border:1px solid black;">Kritický</td>
</tr>  
</tbody>  
</table>
  
Výše uvedené [hodnocení](http://go.microsoft.com/fwlink/?linkid=21140) je založeno na typech systémů, které jsou touto chybou postiženy, jejich typických instalacích a dopadu, který by na ně zneužití této chyby mělo.
  
Nejčastější dotazy související s touto aktualizací zabezpečení  
--------------------------------------------------------------
  
<span></span>  
**Jsou produkty společnosti Microsoft, které využívají modul ochrany proti škodlivému softwaru Microsoft Malware Protection Engine, automaticky aktualizovány?**
  
Následující tabulka uvádí shrnutí metod nasazení pro tuto aktualizaci zabezpečení.
  
| Produkt                                            | Automatická aktualizace                                       | Číslo verze modulu |  
|----------------------------------------------------|---------------------------------------------------------------|--------------------|  
| Windows Live OneCare                               | Ano (Windows Live OneCare AutoUpdate)                         | 1.1.2101.0         |  
| Microsoft Antigen for Exchange 9.x                 | Ano (služba aktualizací zabezpečení serveru Forefront Server) | 0.1.8.53           |  
| Microsoft Antigen for SMTP Gateway 9.x             | Ano (služba aktualizací zabezpečení serveru Forefront Server) | 0.1.8.53           |  
| Microsoft Windows Defender                         | Ano (Microsoft Update)                                        | 1.1.2101.0         |  
| Microsoft Windows Defender v systému Windows Vista | Ano (Microsoft Update)                                        | 1.1.2101.0         |  
| Microsoft Windows Defender x64 Edition             | Ano (Microsoft Update)                                        | 1.1.2101.0         |  
| Microsoft Forefront Security for Exchange Server   | Ano (služba aktualizací zabezpečení serveru Forefront Server) | 0.1.8.53           |  
| Microsoft Forefront Security for SharePoint        | Ano (služba aktualizací zabezpečení serveru Forefront Server) | 0.1.8.53           |
  
**Poznámka:** Pokud se číslo vaší verze modulu rovná nebo je vyšší než výše uvedené číslo verze modulu, nejste touto chybou zabezpečení postiženi, a nemusíte tedy podnikat žádné další kroky.
  
**Poznámka:** Uživatelé, kteří zakázali službu Automatické aktualizace nebo Microsoft Update pro antivirový klientský software společnosti Microsoft, budou muset znovu povolit službu Automatické aktualizace nebo ručně aktualizovat antivirový klientský software společnosti Microsoft, aby získali aktualizovaný modul Microsoft Malware Protection Engine na ochranu proti škodlivému softwaru. Chcete-li antivirový klientský software společnosti Microsoft aktualizovat ručně, měli by uživatelé postupovat podle produktové dokumentace dodané s postiženým softwarem.
  
**Poznámka:** V případě produktů Microsoft Antigen a Microsoft Forefront je modul Microsoft aktualizován automaticky. U systémů, ve kterých byly provedeny změny oproti výchozímu nastavení instalace, lze provádět ruční aktualizace modulu pomocí nástroje správce. Pokud byl modul zakázán, lze ho znovu povolit a poté okamžitě aktualizovat klepnutím na tlačítko Update Now (Aktualizovat). Zákazníci, kteří provádějí aktualizaci modulů pomocí nástroje Microsoft Antigen Enterprise Manager, by měli zvolit možnost Engine Update Redistribution Job a klepnout na tlačítko **Run Now** (Spustit).
  
**Poznámka** Aktualizace modulu Malware Protection Engine pro nástroj Windows Defender jsou distribuovány jako běžné aktualizace nástroje Windows Defender. Další informace o použití služby Windows Server Update Services (WSUS) pro aktualizaci definic nástroje Windows Defender získáte [v článku 919772 znalostní báze Microsoft Knowledge Base](http://support.microsoft.com/kb/919772).
  
Podrobné informace o chybě zabezpečení  
--------------------------------------
  
<span></span>  
#### Chyba zabezpečení v modulu Microsoft Malware Protection Engine - CVE-2006-5270:
  
V modulu Microsoft Malware Protection Engine existuje chyba zabezpečení ve způsobu, jakým analyzuje soubory ve formátu PDF. Útočník by mohl tuto chybu zabezpečení zneužít vytvořením speciálního souboru PDF, který by mohl umožnit spuštění vzdáleného kódu, když cílový počítačový systém přijímá soubor PDF a modul ochrany proti škodlivému softwaru Microsoft Malware Protection Engine tento soubor prověřuje.
  
#### Skutečnosti snižující závažnost rizika spojeného s chybou zabezpečení modulu Microsoft Malware Protection Engine - CVE-2006-5270:
  
Zatím nebyly nalezeny žádné skutečnosti snižující závažnost rizika spojeného s touto chybou zabezpečení.
  
#### Možná zástupná řešení chyby zabezpečení modulu Microsoft Malware Protection Engine - CVE-2006-5270:
  
-   Produkty Microsoft Forefront Security Server for Exchange Server, Microsoft Forefront Security Server for SharePoint a Microsoft Antigen podporují kromě modulu Microsoft Malware Protection Engine i další moduly ve stejném systému. Pokud je v postiženém systému k dispozici více modulů, mohou správci využít zástupné řešení a zakázat modul Microsoft Malware Protection Engine, dokud nebude možné tento modul aktualizovat. Před zakázáním modulu icrosoft Malware Protection Engine by správci měli zajistit instalaci nejnovějších signatur virů pro jakýkoli antivirový modul třetí strany.  
-   Dosud jsme nepřišli na žádná zástupná řešení pro programy Windows Live OneCare a Microsoft Windows Defender.
  
#### Nejčastější dotazy týkající se chyby zabezpečení modulu Microsoft Malware Protection Engine - CVE-2006-5270:
  
**Jaký je rozsah této chyby zabezpečení?**  
V modulu Microsoft Malware Protection Engine existuje chyba zabezpečení ve způsobu, jakým analyzuje soubory ve formátu PDF. Útočník by mohl tuto chybu zabezpečení zneužít vytvořením speciálního souboru PDF, který by mohl umožnit spuštění vzdáleného kódu, když cílový počítačový systém přijímá soubor PDF a modul ochrany proti škodlivému softwaru Microsoft Malware Protection Engine tento soubor prověřuje.
  
**Co tuto chybu zabezpečení způsobuje?**  
Přetečení čísla v modulu ochrany proti škodlivému softwaru Microsoft Malware Protection Engine při zpracování speciálně vytvořeného souboru PDF.
  
**Co je modul ochrany proti škodlivému softwaru Microsoft Malware Protection Engine?**  
Modul Microsoft Malware Protection Engine, mpengine.dll, poskytuje možnosti prověřování, zjišťování a odstraňování pro následující antivirové a antispywarové klienty: Windows Live OneCare, Microsoft Forefront Security, Microsoft Antigen a Windows Defender.
  
**K čemu by mohl útočník tuto chybu zabezpečení zneužít?**  
Útočník, který by tuto chybu zabezpečení zneužil ke vzdálenému spuštění kódu, by mohl získat úplnou kontrolu nad postiženým systémem.
  
**Kdo by mohl tuto chybu zabezpečení zneužít?**  
O zneužití této chyby by se mohl pokusit každý anonymní uživatel, který by byl schopen doručit speciálně vytvořený soubor PDF do postiženého systému.
  
**Jak by mohl útočník tuto chybu zabezpečení zneužít?**  
Útočník by se mohl pokusit tuto chybu zabezpečení zneužít vytvořením speciální přílohy PDF a vynucením jeho zpracování v postiženém systému. Když modul Microsoft Malware Protection Engine soubor PDF automaticky prověřuje, může soubor PDF následně způsobit spuštění libovolného kódu v postiženém systému.
  
Útočník by pak mohl speciálně vytvořený soubor PDF zveřejnit na webu. Útočník nemůže žádným způsobem přinutit uživatele k návštěvě konkrétní webové stránky. Musel by je přesvědčit, aby navštívili konkrétní web. K tomu se obvykle používá odkaz, na který uživatel klepne, a přejde tak na útočníkův web.
  
**Které systémy jsou touto chybou ohroženy nejvíce?**  
Ohrožen je jakýkoli antivirový klient společnosti Microsoft využívající modul Microsoft Malware Protection Engine, jehož filtry jsou nakonfigurovány k povolení souborů formátu PDF.
  
**Co je podstatou této aktualizace?**  
Tato aktualizace odebírá chybu zabezpečení přetečení změnou způsobu, jakým modul ochrany Microsoft Malware Protection Engine ověřuje délku dat v souboru PDF před předáním dat do přidělené vyrovnávací paměti.
  
**Byla v době zveřejnění tohoto bulletinu tato chyba zabezpečení veřejně známá?**  
Ne. Společnost Microsoft byla o této chybě informována důvěryhodným zdrojem. Společnost Microsoft nemá žádné informace, které by naznačovaly, že tato chyba zabezpečení byla v době vydání tohoto bulletinu veřejně známá. Tento bulletin zabezpečení odstraňuje tuto chybu zabezpečení společně s dalšími problémy zjištěnými interním šetřením.
  
**Měla v době zveřejnění tohoto bulletinu společnost Microsoft nějaké informace o tom, že tato chyba zabezpečení byla zneužita?**  
Ne. Společnost Microsoft neměla žádné informace, které by naznačovaly, že daná chyba zabezpečení byla v době původního zveřejnění tohoto bulletinu zneužita k útoku na zákazníky, a nezaznamenala ani žádné důkazy nebo publikované příklady kódu, které by naznačovaly, že tato chyba byla zneužita.
  
Informace o této aktualizaci zabezpečení  
----------------------------------------
  
<span></span>  
**Software obsahující tuto chybu:**
  
Informace o konkrétní aktualizaci zabezpečení pro software obsahující tuto chybu získáte klepnutím na příslušný odkaz:
  
#### Windows Live OneCare
  
**Požadavky**  
Tato aktualizace zabezpečení vyžaduje službu Windows Live OneCare.
  
**Požadavek na restartování**
  
Tato aktualizace nevyžaduje restartování. Instalační služba pozastaví příslušnou službu, nainstaluje aktualizaci a pak danou službu opět spustí. Pokud však z nějakého důvodu nebude možné službu zastavit nebo pokud budou některé potřebné soubory používány, bude nutné počítač restartovat. Jestliže k tomuto chování dojde, zobrazí se zpráva doporučující restartování počítače.
  
Další informace o důvodech, které mohou způsobit zobrazení výzvy k restartování počítače, najdete v [článku 887012 znalostní báze Microsoft Knowledge Base](http://support.microsoft.com/kb/887012).
  
**Informace o odinstalaci**
  
Tuto aktualizaci zabezpečení nelze odinstalovat, pokud službu Windows Live OneCare používáte v systému Windows XP.
  
Lze ji odinstalovat při používání služby Windows Live OneCare v systému Windows Vista.
  
**Ověření instalace aktualizace**
  
Chcete-li ověřit, zda byla aktualizace v postiženém systému použita, postupujte takto:
  
1.  Klepněte na nabídku **Nápověda** a na příkaz **O programu Windows Live OneCare**.  
2.  Zkontrolujte číslo verze. Pokud je číslo verze definice virů a spywaru 1.1.2101.0 nebo vyšší, aktualizace byla úspěšně nainstalována.
  
#### Microsoft Antigen for Exchange 9.x
  
**Požadavky**  
Tato aktualizace zabezpečení vyžaduje software Microsoft Antigen for Exchange 9.x.
  
**Požadavek na restartování**
  
Tato aktualizace je automatická a nevyžaduje restartování počítače.
  
Služba aktualizací zabezpečení serveru Forefront Server automaticky aktualizuje antivirový modul v softwaru Microsoft Antigen for Exchange Server. V počítačích s nainstalovaným softwarem Microsoft Antigen, kde uživatelé zakázali antivirový modul společnosti Microsoft, však bude nutné tento nástroj znovu povolit pomocí nástroje správce. Po opětovném povolení je třeba modul aktualizovat klepnutím na tlačítko Update Now (Aktualizovat).
  
**Informace o odinstalaci**
  
Tuto opravu není možné odinstalovat.
  
**Ověření instalace aktualizace**
  
Chcete-li ověřit, zda byla aktualizace v postiženém systému použita, postupujte takto:
  
1.  V nástroji Antigen Administrátor klepněte na položku **Scanner Updates** a pak klepněte na položku **Microsoft Antivirus**.  
2.  Zkontrolujte číslo verze. Pokud je číslo sestavení antivirového modulu společnosti Microsoft 0.1.8.53 nebo vyšší, aktualizace byla úspěšně instalována.
  
Pokyny pro konfiguraci modulů softwaru Microsoft Antigen naleznete na tomto [webu společnosti Microsoft](http://www.microsoft.com/technet/antigen/2006/gettingstarted/exchange-userguide/default.mspx?mfr=true).
  
#### Microsoft Antigen for SMTP Gateway 9.x
  
**Požadavky**  
Tato aktualizace zabezpečení vyžaduje software Microsoft Antigen for SMTP Gateway 9.x.
  
**Požadavek na restartování**
  
Tato aktualizace je automatická a nevyžaduje restartování počítače.
  
Služba aktualizací zabezpečení serveru Forefront Server automaticky aktualizuje antivirový modul v softwaru Microsoft Antigen for SMTP Gateway. V počítačích s nainstalovaným softwarem Microsoft Antigen, kde uživatelé zakázali antivirový modul společnosti Microsoft, však bude nutné tento nástroj znovu povolit pomocí nástroje správce. Po opětovném povolení je třeba modul aktualizovat klepnutím na tlačítko Update Now (Aktualizovat).
  
**Informace o odinstalaci**
  
Tuto opravu není možné odinstalovat.
  
**Ověření instalace aktualizace**
  
Chcete-li ověřit, zda byla aktualizace v postiženém systému použita, postupujte takto:
  
1.  V nástroji Antigen Administrátor klepněte na položku **Scanner Updates** a pak klepněte na položku **Microsoft Antivirus**.  
2.  Zkontrolujte číslo verze. Pokud je číslo sestavení antivirového modulu společnosti Microsoft 0.1.8.53 nebo vyšší, aktualizace byla úspěšně instalována.
  
Pokyny pro konfiguraci modulů softwaru Microsoft Antigen naleznete na tomto [webu společnosti Microsoft](http://www.microsoft.com/technet/antigen/2006/gettingstarted/exchange-userguide/default.mspx?mfr=true).
  
#### Microsoft Windows Defender a Windows Defender v systému Windows Vista
  
**Požadavky**  
Tato aktualizace zabezpečení vyžaduje program Windows Defender.
  
**Požadavek na restartování**
  
Tato aktualizace nevyžaduje restartování. Instalační služba pozastaví příslušnou službu, nainstaluje aktualizaci a pak danou službu opět spustí. Pokud však z nějakého důvodu nebude možné službu zastavit nebo pokud budou některé potřebné soubory používány, bude nutné počítač restartovat. Jestliže k tomuto chování dojde, zobrazí se zpráva doporučující restartování počítače.
  
Další informace o důvodech, které mohou způsobit zobrazení výzvy k restartování počítače, najdete v [článku 887012 znalostní báze Microsoft Knowledge Base](http://support.microsoft.com/kb/887012).
  
**Informace o odinstalaci**
  
Tuto aktualizaci nelze odinstalovat v systému Windows XP nebo Windows Server 2003.
  
Lze ji odinstalovat ze systému Windows Vista.
  
**Ověření instalace aktualizace**
  
Chcete-li ověřit, zda byla aktualizace v postiženém systému použita, postupujte takto:
  
1.  Klepněte na nabídku **Nápověda** a potom na příkaz **O programu Windows Defender**.  
2.  Zkontrolujte číslo verze. Pokud je číslo sestavení antivirového modulu společnosti Microsoft 1.1.2101.0 nebo vyšší, aktualizace byla úspěšně instalována.
  
#### Microsoft Forefront Security for Exchange Server
  
**Požadavky**  
Tato aktualizace zabezpečení vyžaduje nástroj Forefront Security for Exchange Server.
  
**Požadavek na restartování**
  
Tato aktualizace je automatická a nevyžaduje restartování počítače.
  
Služba aktualizací zabezpečení serveru Forefront Server automaticky aktualizuje modul Microsoft Malware Protection Engine v nástroji Forefront Security for Exchange Server. V počítačích s nainstalovaným softwarem Forefront Security for Exchange Server, kde uživatelé zakázali modul Microsoft Malware Protection Engine, však bude nutné tento nástroj znovu povolit pomocí nástroje správce. Po opětovném povolení je třeba modul aktualizovat klepnutím na tlačítko Update Now (Aktualizovat).
  
**Informace o odinstalaci**
  
Tuto opravu není možné odinstalovat.
  
**Ověření instalace aktualizace**
  
Chcete-li ověřit, zda byla aktualizace v postiženém systému použita, postupujte takto:
  
1.  V nástroji Forefront Administrator klepněte na položku **Scanner Updates** a pak klepněte na položku **Antimalware Engine**.  
2.  Zkontrolujte číslo verze. Pokud je číslo sestavení modulu Microsoft Antimalware Engine společnosti Microsoft 0.1.8.53 nebo vyšší, aktualizace byla úspěšně instalována.
  
Pokyny ke konfiguraci modulů softwaru Forefront Server Security for Exchange Server naleznete na tomto [webu společnosti Microsoft](http://www.microsoft.com/technet/forefront/serversecurity/exchange/userguide/default.mspx?mfr=true).
  
#### Microsoft Forefront Security for SharePoint
  
**Požadavky**  
Tato aktualizace zabezpečení vyžaduje nástroj Forefront Security for SharePoint.
  
**Požadavek na restartování**
  
Tato aktualizace je automatická a nevyžaduje restartování počítače.
  
Služba aktualizací zabezpečení serveru Forefront Server automaticky aktualizuje modul na ochranu proti škodlivému softwaru společnosti Microsoft v nástroji Forefront Security for SharePoint. V počítačích s nainstalovaným softwarem Forefront Security for SharePoint, kde uživatelé zakázali modul na ochranu proti škodlivému softwaru společnosti Microsoft, však bude nutné tento nástroj znovu povolit pomocí nástroje správce. Po opětovném povolení je třeba modul aktualizovat klepnutím na tlačítko Update Now (Aktualizovat).
  
**Informace o odinstalaci**
  
Tuto opravu není možné odinstalovat.
  
**Ověření instalace aktualizace**
  
Chcete-li ověřit, zda byla aktualizace v postiženém systému použita, postupujte takto:
  
1.  V nástroji Forefront Administrator klepněte na položku **Scanner Updates** a pak klepněte na položku **Microsoft Antimalware Engine**.  
2.  Zkontrolujte číslo verze. Pokud je číslo sestavení modulu Microsoft Antimalware Engine společnosti Microsoft 0.1.8.53 nebo vyšší, aktualizace byla úspěšně instalována.
  
Pokyny ke konfiguraci modulů softwaru Forefront Server Security for SharePoint naleznete na tomto [webu společnosti Microsoft](http://www.microsoft.com/technet/forefront/serversecurity/sharepoint/userguide/default.mspx?mfr=true).
  
### Další informace
  
**Poděkování**
  
Společnost Microsoft tímto [děkuje](http://go.microsoft.com/fwlink/?linkid=21127) za spolupráci při ochraně zákazníků:
  
-   Neelu Mehtovi a Alexu Wheelerovi ze společnosti [ISS X-Force](http://www.iss.net/) za oznámení chyby zabezpečení antivirového modulu společnosti Microsoft (CVE-2006-5270).
  
**Získání dalších aktualizací zabezpečení:**
  
Aktualizace odstraňující další problémy se zabezpečením získáte v následujících umístěních:
  
-   Aktualizace zabezpečení jsou k dispozici na [webu služby Stažení softwaru (Microsoft Download Center)](http://go.microsoft.com/fwlink/?linkid=21129). Nejsnadněji je naleznete hledáním podle klíčového slova oprava\_zabezpečení (security\_patch).  
-   Aktualizace pro klientské platformy jsou k dispozici na [webu Microsoft Update](http://go.microsoft.com/fwlink/?linkid=40747).
  
**Technická podpora:**
  
-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Hovory související s aktualizacemi zabezpečení jsou bezplatné.  
-   Mezinárodní zákazníci získají podporu u místních zastoupení společnosti Microsoft. Technická podpora související s aktualizacemi zabezpečení je bezplatná. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
  
**Zdroje informací o zabezpečení:**
  
-   Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).  
-   [TechNet Update Management Center](http://go.microsoft.com/fwlink/?linkid=69903)  
-   [Služba Microsoft Software Update Services](http://go.microsoft.com/fwlink/?linkid=21133)  
-   [Služba Microsoft Windows Server Update Services](http://go.microsoft.com/fwlink/?linkid=50120)  
-   [Nástroj MBSA](http://go.microsoft.com/fwlink/?linkid=21134) (Microsoft Baseline Security Analyzer)  
-   [Windows Update](http://go.microsoft.com/fwlink/?linkid=21130)  
-   [Microsoft Update](http://update.microsoft.com/microsoftupdate)  
-   Katalog systému Windows Update: Další informace o katalogu systému Windows Update získáte v [článku 323166 znalostní báze Microsoft Knowledge Base](http://support.microsoft.com/kb/323166).  
-   [Office Update](http://go.microsoft.com/fwlink/?linkid=21135)
  
**Služba Software Update Services:**
  
Pomocí služby Microsoft Software Update Services (SUS) mohou správci systémů rychle a spolehlivě instalovat nejnovější důležité aktualizace zabezpečení pro servery se systémem Windows 2000 a Windows Server 2003 i pro stolní počítače se systémem Windows 2000 Professional nebo Windows XP Professional.
  
Další informace o způsobu nasazení aktualizací zabezpečení pomocí služby SUS získáte na [webu služby Software Update Services](http://go.microsoft.com/fwlink/?linkid=21133).
  
**Služba Windows Server Update Services:**
  
Pomocí služby Windows Server Update Services (WSUS) mohou správci systémů rychle a spolehlivě instalovat nejnovější důležité aktualizace zabezpečení pro systémy Windows 2000 a vyšší, sadu Office XP a vyšší, Exchange Server 2003 a SQL Server 2000 do systémů Windows 2000 a novějších.
  
Další informace o způsobu nasazení aktualizací zabezpečení pomocí služby Windows Server Update Services získáte na [webu služby Windows Server Update Services](http://go.microsoft.com/fwlink/?linkid=50120).
  
**Systems Management Server:**
  
Microsoft Systems Management Server (SMS) představuje v rozlehlých sítích řešení pro správu aktualizací s rozsáhlými možnostmi konfigurace. Umožňuje správcům identifikovat počítače se systémem Windows, které vyžadují aktualizace zabezpečení, a provést řízenou instalaci těchto aktualizací v celé rozlehlé síti, a to s minimálním dopadem na koncové uživatele. Další informace o tom, jak mohou správci pomocí serveru SMS 2003 instalovat aktualizace zabezpečení, získáte na webu [SMS 2003 Security Patch Management](http://go.microsoft.com/fwlink/?linkid=22939). Uživatelé serveru SMS 2.0 mohou při instalaci aktualizací zabezpečení použít také sadu [Software Updates Service Feature Pack](http://go.microsoft.com/fwlink/?linkid=33340). Další informace o serveru SMS získáte na [webu serveru SMS](http://go.microsoft.com/fwlink/?linkid=21158).
  
**Poznámka:** Server SMS využívá nástroj MBSA (Microsoft Baseline Security Analyzer), nástroj pro rozpoznávání sady Microsoft Office a nástroj pro vyhledávání aktualizací v rozlehlých sítích (Enterprise Update Scan Tool - EST), a poskytuje tak podporu pro zjišťování a instalaci aktualizací uvedených v bulletinech zabezpečení. Tyto nástroje nemusí některé softwarové aktualizace zjistit. V takovém případě mohou správci použít funkce serveru SMS a nasměrovat aktualizace do určitých systémů. Další informace o tomto postupu najdete na následujícím [webu](http://go.microsoft.com/fwlink/?linkid=33341). Některé aktualizace zabezpečení vyžadují po restartování počítače oprávnění správce. Správci mohou k instalaci těchto aktualizací použít nástroj Elevated Rights Deployment Tool (k dispozici v sadě [SMS 2003 Administration Feature Pack](http://go.microsoft.com/fwlink/?linkid=33387) a [SMS 2.0 Administration Feature Pack](http://go.microsoft.com/fwlink/?linkid=21161)).
  
**Zřeknutí se záruky:**
  
Informace ve znalostní bázi Microsoft Knowledge Base jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.
  
**Revize:**
  
-   V1.0 (13. února 2007): Bulletin byl publikován.  
-   V1.1 (2. února 2007): Bulletin byl aktualizován: V části Nejčastější dotazy související s touto aktualizací zabezpečení v sekci Shrnutí pro aktualizaci nástroje WSUS Windows Defender.
  
*Built at 2014-04-18T01:50:00Z-07:00*
