---
TOCTitle: 'MS08-004'
Title: 'Microsoft Security Bulletin MS08-004 - Kritické'
ms:assetid: 'ms08-004'
ms:contentKeyID: 61223755
ms:mtpsurl: 'https://technet.microsoft.com/cs-CZ/library/ms08-004(v=Security.10)'
---

Security Bulletin

Microsoft Security Bulletin MS08-004 - Kritické
===============================================

Chyby zabezpečení v protokolu TCP/IP systému Windows mohou způsobit odmítnutí služby (946456)
---------------------------------------------------------------------------------------------

Publikováno: 12. února 2008

**Verze:** 1.0

### Obecné informace

#### Shrnutí

Tato důležitá aktualizace umožňuje odstranit chybu zabezpečení ve zpracování protokolu TCP/IP (Transmission Control Protocol/Internet Protocol), která byla oznámena soukromou osobou. Útočník, který úspěšně zneužije tuto chybu zabezpečení, může způsobit, že postižený systém přestane reagovat a automaticky se restartuje.

Jedná se o důležitou aktualizaci zabezpečení pro všechny podporované edice systému Windows Vista. Další informace získáte v podčásti **Software obsahující tuto chybu a software neobsahující tuto chybu** tohoto oddílu.

Tato aktualizace zabezpečení řeší chybu zabezpečení ověřením adresy IP poskytnuté serverem DHCP nebo přiřazené příkazem či rozhraním API v místním počítači. Další informace o této chybě zabezpečení získáte v podčásti Nejčastější dotazy pro konkrétní položku chyby v části **Informace o chybách zabezpečení**.

**Doporučení:** Společnost Microsoft doporučuje, aby si zákazníci tuto aktualizaci aplikovali co možná nejdříve.

**Známé problémy.** Žádný

#### Software obsahující tuto chybu a software neobsahující tuto chybu

Následující software byl testován za účelem zjištění, kterých verzí nebo edic se chyba týká. U dalších verzí nebo edic buď již skončila časově omezená podpora, nebo nejsou touto chybou postiženy. Pokud chcete zjistit dobu, po kterou je pro určitou verzi nebo edici softwaru poskytována podpora, navštivte web [Zásady poskytování technické podpory pro produkty společnosti Microsoft](http://go.microsoft.com/fwlink/?linkid=21742).

**Software obsahující tuto chybu**

| Operační systém                                                                                                            | Maximální dopad na zabezpečení | Celkový stupeň závažnosti | Bulletiny nahrazené touto aktualizací |
|----------------------------------------------------------------------------------------------------------------------------|--------------------------------|---------------------------|---------------------------------------|
| [Windows Vista](http://www.microsoft.com/downloads/details.aspx?familyid=8ce9608b-7049-47cd-adc4-22a803877d33)             | Odmítnutí služby               | Vysoký                    | MS08-001                              |
| [Windows Vista x64 Edition](http://www.microsoft.com/downloads/details.aspx?familyid=d7b9c3d1-9c23-4e05-bac6-d0b327feaf53) | Odmítnutí služby               | Vysoký                    | MS08-001                              |

**Software neobsahující tuto chybu:**

| Operační systém                                                                                                     |
|---------------------------------------------------------------------------------------------------------------------|
| Microsoft Windows 2000 Service Pack 4                                                                               |
| Windows XP Service Pack 2                                                                                           |
| Windows XP Professional x64 Edition a Windows XP Professional x64 Edition Service Pack 2                            |
| Windows Server 2003 Service Pack 1 a Windows Server 2003 Service Pack 2                                             |
| Windows Server 2003 x64 Edition a Windows 2003 Server x64 Edition Service Pack 2                                    |
| Windows Server 2003 SP1 pro systémy s procesorem Itanium a Windows Server 2003 SP2 pro systémy s procesorem Itanium |
| Windows Vista Service Pack 1 (všechny edice)                                                                        |
| Windows Server 2008 (všechny edice)                                                                                 |

Nejčastější dotazy související s touto aktualizací zabezpečení
--------------------------------------------------------------

<span></span>
**Používám starší vydání softwaru uvedeného v tomto bulletinu zabezpečení. Jak mám postupovat?**
Software uvedený v tomto bulletinu byl testován za účelem zjištění, kterých verzí se chyba týká. U ostatních vydání již skončila časově omezená podpora. Pokud chcete zjistit dobu, po kterou je pro určité vydání softwaru poskytována podpora, navštivte web [Zásady poskytování technické podpory pro produkty společnosti Microsoft](http://go.microsoft.com/fwlink/?linkid=21742).

Zákazníkům používajícím starší vydání softwaru doporučujeme přejít na podporovaná vydání, aby jejich počítače byly před možnými chybami zabezpečení lépe chráněny. Další informace o časově omezené podpoře produktů Windows získáte na webu [Zásady poskytování technické podpory pro produkty společnosti Microsoft](http://go.microsoft.com/fwlink/?linkid=21742). Další informace o prodloužené fázi podpory ve formě aktualizací zabezpečení pro tyto verze nebo edice softwaru získáte na webu [služby technické podpory společnosti Microsoft](http://go.microsoft.com/fwlink/?linkid=33328).

Zákazníci, kteří požadují technickou podporu pro starší verze, se musí obrátit na svého zástupce společnosti Microsoft, technického manažera (TAM) nebo na příslušného prodejce produktů společnosti Microsoft s požadavkem na vlastní možnosti technické podpory. Zákazníci bez smlouvy typu Alliance, Premier či Authorized se mohou obrátit na místní zastoupení společnosti Microsoft. Chcete-li získat kontaktní informace, přejděte [na informační web Microsoft Worldwide](http://go.microsoft.com/fwlink/?linkid=33329) a vyberte požadovanou zemi. Seznam telefonních čísel pak zobrazíte klepnutím na tlačítko **Go** (Přejít). Po zavolání na příslušné číslo si vyžádejte místního manažera pro program Premier Support. Další informace získáte na webu [Technická podpora pro operační systém Windows - nejčastější dotazy](http://go.microsoft.com/fwlink/?linkid=33330).

### Informace o chybách zabezpečení

Stupeň závažnosti a identifikátory chyb zabezpečení
---------------------------------------------------

<span></span>
 
<table style="border:1px solid black;">
<caption>Stupeň závažnosti chyby zabezpečení a maximální dopad na zabezpečení způsobený softwarem obsahujícím tuto chybu</caption>
<thead>
<tr class="header">
<th>Software obsahující tuto chybu</th>
<th>Chyba zabezpečení protokolu TCP/IP v systému Windows Vista - CVE-2008-0084</th>
<th>Celkový stupeň závažnosti</th>
</tr>
</thead>
<tbody>
<tr class="odd">
<td style="border:1px solid black;">Windows Vista</td>
<td style="border:1px solid black;"><strong>Vysoký</strong><br />
Odmítnutí služby</td>
<td style="border:1px solid black;"><strong>Důležitý</strong></td>
</tr>
<tr class="even">
<td style="border:1px solid black;">WindowsVista x64 Edition</td>
<td style="border:1px solid black;"><strong>Vysoký</strong><br />
Odmítnutí služby</td>
<td style="border:1px solid black;"><strong>Důležitý</strong></td>
</tr>
</tbody>
</table>
  
Chyba zabezpečení protokolu TCP/IP v systému Windows Vista - CVE-2008-0084  
--------------------------------------------------------------------------
  
<span></span>
U zpracování protokolu TCP/IP v systému Windows Vista byla zjištěna chyba zabezpečení, která způsobuje odmítnutí služby. Útočník by se mohl pokusit zneužít tuto chybu zabezpečení vytvořením speciálního serveru DHCP, který bude vracet speciálně vytvořené pakety hostiteli, což poškodí struktury protokolu TCP/IP a způsobí, že postižený systém přestane reagovat a automaticky se restartuje.
  
Tuto chybu zabezpečení lze zobrazit jako standardní položku v seznamu známých chyb zabezpečení a ohrožení pod číslem [CVE-2008-0084](http://www.cve.mitre.org/cgi-bin/cvename.cgi?name=cve-2008-0084).
  
#### Skutečnosti snižující závažnost rizika chyby zabezpečení protokolu TCP/IP v systému Windows Vista - CVE-2008-0084
  
Snížení rizika se týká nastavení, běžné konfigurace nebo obecného osvědčeného postupu existujícího ve výchozím stavu, který by mohl snížit závažnost zneužití chyby zabezpečení. V dané situaci mohou být užitečné následující faktory snížení rizika:
  
-   Útočník může přijmout požadavek DHCP a odpovědět pomocí speciálně vytvořeného paketu pouze pomocí speciálně vytvořeného serveru DHCP v rámci stejného propojení nebo prostřednictvím přenosového agenta DHCP.
  
#### Možná zástupná řešení chyby zabezpečení protokolu TCP/IP v systému Windows Vista - CVE-2008-0084
  
Alternativní řešení se týká nastavení nebo změny konfigurace, která nevyřeší základní problém, ale pomůže před použitím aktualizace zablokovat známé útoky. Společnost Microsoft testovala následující alternativní řešení a v popisu uvádí, zda dané řešení omezuje funkčnost:
  
-   Nepovolujte klientskému počítači automaticky požadovat adresu IP, ale přiřaďte mu statickou adresu IP. Proveďte následující kroky:
  
    1.  V klientském počítači klepněte na příkaz **Ovládací panely** a na ikonu **Centrum sítí a sdílení**.  
    2.  **Připojení k místní síti** a klepněte na příkaz **Zobrazit stav**.  
    3.  Klepněte na tlačítko **Vlastnosti**.  
    4.  Klepněte na položku **Protokol TCP/IPv4 (Internet Protocol Version 4)** a****klepněte na tlačítko **Vlastnosti**.  
    5.  Vyberte přepínač **Použít následující adresu IP** a zadejte hodnoty do polí **Adresa IP**, **Maska podsítě**, **Výchozí brána** a **Upřednostňovaný server DNS**.  
    6.  Klepněte na tlačítko **OK**.
  
    **Dopad tohoto zástupného řešení:** Byly zrušeny automatické požadavky na adresu IP.
  
    **Zrušení tohoto zástupného řešení:** Automatické požadavky na adresu IP znovu povolíte provedením následujících kroků:
  
    1.  V klientském počítači klepněte na příkaz **Ovládací panely** a na položku **Centrum sítí a sdílení** nebo **Síťová připojení**.  
    2.  **Připojení k místní síti** a klepněte na příkaz **Zobrazit stav**.  
    3.  Klepněte na tlačítko **Vlastnosti**.  
    4.  Klepněte na položku **Protokol TCP/IPv4 (Internet Protocol Version 4)** klepněte na tlačítko **Vlastnosti**.  
    5.  Vyberte přepínač **Získat adresu IP automaticky**.  
    6.  Klepněte na tlačítko **OK**.
  
#### Nejčastější dotazy týkající se chyby zabezpečení protokolu TCP/IP v systému Windows Vista - CVE-2008-0084
  
**Jaký je rozsah této chyby zabezpečení?**  
Jedná se o chybu zabezpečení, která způsobuje odmítnutí služby (DoS). Útočník, který by tuto chybu zabezpečení zneužil, by mohl způsobit, že ohrožený systém přestane reagovat a automaticky se restartuje. Je třeba poznamenat, že chyba zabezpečení způsobující odmítnutí služby nepovolí útočníkovi spouštět kód ani zvyšovat svá uživatelská práva. Mohla by však způsobit, že napadený systém přestane přijímat požadavky.
  
**Co tuto chybu zabezpečení způsobuje?**  
Chyba zabezpečení spočívá ve způsobu, jakým zásobník protokolu TCP/IP zpracovává pakety přijaté ze serverů DHCP.
  
**Co je DHCP?**  
Protokol DHCP (Dynamic Host Configuration Protocol) je protokol využívaný síťovými zařízeními (hostiteli) k získání různých parametrů, které jsou pro ně nezbytné při provozu v síti IP (Internet Protocol). Díky tomuto protokolu se významně snižuje zatížení správy systému a zařízení lze do sítě přidat po minimální ruční konfiguraci nebo zcela bez ní. Server DHCP přiřazuje adresy IP hostitelským počítačům.
  
**Co je protokol TCP/IP? Je protokol TCP/IP ohrožen chybou zabezpečení?**  
Protokol TCP/IP představuje sadu komunikačních protokolů používaných pro přenos dat přes sítě. Aktuální verze protokolu TCP/IP je TCP/IPv4, což je verze ohrožená chybou zabezpečení (viz část Možná zástupná řešení této položky chyby zabezpečení). Novější verze protokolu TCP/IPv6 touto chybou zabezpečení ohrožena není.
  
**K čemu by mohl útočník tuto chybu zabezpečení zneužít?**  
Útočník, který úspěšně zneužije tuto chybu zabezpečení, může způsobit, že postižený systém přestane reagovat a automaticky se restartuje.
  
**Jak by mohl útočník tuto chybu zabezpečení zneužít?**  
Útočník by se mohl pokusit zneužít tuto chybu zabezpečení vytvořením speciálního serveru DHCP, který bude vracet speciálně vytvořené pakety hostiteli, což poškodí struktury protokolu TCP/IP a způsobí, že postižený systém přestane reagovat a automaticky se restartuje.
  
**Které systémy jsou touto chybou ohroženy nejvíce?**  
Touto chybou jsou ohroženi především klienti se systémem Windows Vista, kteří požadují adresy IP ze serveru DHCP.
  
**Co je podstatou této aktualizace?**  
Tato aktualizace odstraňuje uvedenou chybu zabezpečení tím, že posílí ověřování způsobu, jakým zásobník protokolu TCP/IP zpracovává pakety přijaté ze serverů DHCP.
  
**Byla v době zveřejnění tohoto bulletinu uvedená chyba zabezpečení veřejně známá?**  
Ne. Společnost Microsoft byla o této chybě informována důvěryhodným zdrojem.
  
**Měla v době zveřejnění tohoto bulletinu společnost Microsoft nějaké informace o tom, že tato chyba zabezpečení byla zneužita?**  
Ne. Společnost Microsoft neměla žádné informace, které by naznačovaly, že daná chyba zabezpečení byla v době původního zveřejnění tohoto bulletinu zneužita k útoku na zákazníky, a nezaznamenala ani žádné důkazy nebo publikované příklady kódu, které by naznačovaly, že tato chyba byla zneužita.
  
### Informace o aktualizaci
  
Nástroje a doporučené postupy zjišťování a nasazení  
---------------------------------------------------
  
<span></span>
Umožňuje správu aktualizací softwaru a zabezpečení, které je třeba nainstalovat na servery, stolní počítače a přenosné počítače v organizaci. Další informace naleznete na webu [TechNet Update Management Center](http://go.microsoft.com/fwlink/?linkid=69903). Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).
  
Aktualizace zabezpečení jsou k dispozici na webu [Microsoft Update](http://go.microsoft.com/fwlink/?linkid=40747), [Windows Update](http://go.microsoft.com/fwlink/?linkid=21130) a [Office Update](http://go.microsoft.com/fwlink/?linkid=21135). Aktualizace zabezpečení jsou také k dispozici na webu [služby Stažení softwaru](http://go.microsoft.com/fwlink/?linkid=21129). Nejsnadněji je naleznete hledáním podle klíčových slov aktualizace zabezpečení.
  
Aktualizace zabezpečení lze stáhnout z katalogu služby [Microsoft Update Catalog](http://go.microsoft.com/fwlink/?linkid=96155). Služba Microsoft Update Catalog poskytuje katalog s možností vyhledávání obsahu dostupného prostřednictvím služeb Windows Update a Microsoft Update, včetně aktualizací zabezpečení, ovladačů a aktualizací Service Pack. Vyhledáváním pomocí čísla bulletinu zabezpečení (například MS07-036) můžete přidat všechny dostupné aktualizace do košíku (včetně různých jazykových verzí aktualizace) a stáhnout je do vybrané složky. Další informace o službě Microsoft Update Catalog najdete v části [Nejčastější dotazy týkající se služby Microsoft Update Catalog](http://go.microsoft.com/fwlink/?linkid=97900).
  
**Doporučené postupy zjišťování a instalace**
  
Společnost Microsoft poskytla doporučené postupy zjišťování a instalace aktualizací zabezpečení vydaných tento měsíc. Tyto doporučené postupy by měly pomoci také odborníkům v oblasti IT při používání různých nástrojů při instalaci aktualizace zabezpečení, např. Windows Update, Microsoft Update, Office Update, nástroj MBSA (Microsoft Baseline Security Analyzer), nástroj pro rozpoznávání sady Office, Microsoft Systems Management Server (SMS) a nástroj Extended Security Update Inventory Tool. Další informace získáte v [článku 910723 znalostní báze Microsoft Knowledge Base](http://support.microsoft.com/kb/910723).
  
**Nástroj Microsoft Baseline Security Analyzer**
  
Pomocí nástroje Microsoft Baseline Security Analyzer (MBSA) mohou správci prohledávat místní i vzdálené systémy a zjistit tak, jestli v nich nechybí některé aktualizace zabezpečení nebo jestli v nastavení zabezpečení systému nedošlo k některým běžným chybám. Další informace o nástroji MBSA získáte na webu [Microsoft Baseline Security Analyzer](http://www.microsoft.com/technet/security/tools/mbsahome.mspx).
  
Následující tabulka uvádí shrnutí týkající se zjišťování pomocí nástroje MBSA pro tuto aktualizaci zabezpečení.
  
| Software                  | MBSA 2.0.1                                    |  
|---------------------------|-----------------------------------------------|  
| Windows Vista             | Viz. **Poznámka k systému Windows** **Vista** |  
| Windows Vista x64 Edition | Viz. **Poznámka k systému Windows** **Vista** |
  
**Poznámka k systému Windows** **Vista:** Společnost Microsoft nepodporuje instalaci nástroje MBSA 2.0.1 v počítačích se systémem Windows Vista. Je však možné nástroj MBSA 2.0.1 instalovat v podporujícím operačním systému a poté vzdáleně prohledávat počítač se systémem Windows Vista. Další informace o podpoře nástroje MBSA pro systém Windows Vista získáte na [webu nástoje MBSA](http://go.microsoft.com/fwlink/?linkid=21134). Viz také [článek znalostní báze Microsoft Knowledge Base 931943](http://support.microsoft.com/kb/931943): Podpora nástroje MBSA (Microsoft Baseline Security Analyzer) pro systém Windows Vista.
  
Další informace o nástroji MBSA 2.0.1 naleznete v části [Nejčastější dotazy související s nástrojem MBSA 2.0](http://www.microsoft.com/technet/security/tools/mbsa2/qa.mspx).
  
**Služba Windows Server Update Services**
  
Pomocí služby Windows Server Update Services (WSUS) mohou správci systémů instalovat nejnovější důležité aktualizace zabezpečení pro systémy Windows 2000 a novější, sadu Office XP a novější, Exchange Server 2003 a SQL Server 2000 do systémů Windows 2000 a novějších. Další informace o způsobu instalace této aktualizace zabezpečení pomocí služby Windows Server Update Services získáte na [webu služby Windows Server Update Services](http://go.microsoft.com/fwlink/?linkid=50120).
  
**Systems Management Server**
  
Následující tabulka uvádí shrnutí týkající se zjišťování a instalace pomocí serveru SMS pro tuto aktualizaci zabezpečení.
  
| Software                  | SMS 2.0 | SMS 2003                                      | SCCM 2007 |  
|---------------------------|---------|-----------------------------------------------|-----------|  
| Windows Vista             | Ne      | Viz. **Poznámka k systému Windows** **Vista** | Ano       |  
| Windows Vista x64 Edition | Ne      | Viz. **Poznámka k systému Windows** **Vista** | Ano       |
  
U serveru SMS 2.0 lze sadu SMS SUS Feature Pack obsahující nástroj SUIT (Security Update Inventory Tool) používat serverem SMS ke zjištění aktualizací zabezpečení. Viz také [Soubory ke stažení pro Systems Management Server 2.0](http://technet.microsoft.com/en-us/sms/bb676799.aspx).
  
U serveru SMS 2003 lze nástroj SMS 2003 ITMU (Inventory Tool for Microsoft Updates) používat serverem SMS ke zjištění aktualizací zabezpečení nabízených webem [Microsoft Update](http://update.microsoft.com/microsoftupdate) a podporovaných službou [Windows Server Update Services](http://go.microsoft.com/fwlink/?linkid=50120). Další informace o nástroji SMS 2003 ITMU naleznete na webu [SMS 2003 Inventory Tool for Microsoft Updates](http://technet.microsoft.com/en-us/sms/bb676783.aspx). Server SMS 2003 může zjišťovat požadované aktualizace aplikací sady Microsoft Office také pomocí nástroje Microsoft Office Inventory Tool. Další informace o nástroji Office Inventory Tool a dalších nástrojích pro vyhledávání naleznete na webu [Nástroje pro vyhledávání softwarových aktualizací serveru SMS 2003](http://technet.microsoft.com/en-us/sms/bb676786.aspx). Viz také [Soubory ke stažení pro Systems Management Server 2003](http://technet.microsoft.com/en-us/sms/bb676766.aspx).
  
Nástroj System Center Configuration Manager (SCCM) 2007 využívá za účelem zjištění aktualizací službu WSUS 3.0. Další informace o službě SUM (Software Update Management) nástroje SCCM 2007 naleznete na stránkách produktu [System Center Configuration Manager 2007](http://technet.microsoft.com/en-us/library/bb735860.aspx).
  
**Poznámka k systému Windows** **Vista:** Microsoft Systems Management Server 2003 Service Pack 3 obsahuje podporu pro správu v systému Windows Vista.
  
Další informace o nástroji SMS získáte na webu [nástroje SMS](http://go.microsoft.com/fwlink/?linkid=21158).
  
Podrobnější informace získáte v [článku 910723 znalostní báze Microsoft Knowledge Base](http://support.microsoft.com/kb/910723): Přehled článků na daný měsíc týkajících se doporučených postupů zjišťování a instalace.
  
Instalace aktualizace zabezpečení  
---------------------------------
  
<span></span>
**Software obsahující tuto chybu**
  
Informace o konkrétní aktualizaci zabezpečení pro software obsahující tuto chybu získáte klepnutím na příslušný odkaz:
  
#### Windows Vista (všechny edice)
  
**Referenční tabulka**
  
Následující tabulka obsahuje informace o aktualizaci zabezpečení pro tento software. Další informace můžete nalézt v podčásti **Informace o instalaci** tohoto oddílu.

 
<table style="border:1px solid black;">
<colgroup>
<col width="50%" />
<col width="50%" />
</colgroup>
<tbody>
<tr class="odd">
<td style="border:1px solid black;"><strong>Zahrnutí do budoucích aktualizací Service Pack</strong></td>
<td style="border:1px solid black;">Aktualizace odstraňující tento problém bude zahrnuta do budoucí aktualizace Service Pack nebo kumulativní aktualizace.</td>
</tr>
<tr class="even">
<td style="border:1px solid black;"><strong>Instalace</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Instalace bez zásahu uživatele</td>
<td style="border:1px solid black;">Pro všechny podporované 32bitové edice systému Windows Vista:
Windows6.0-KB946456-x86 /quiet
Pro všechny podporované edice systému Windows Vista s procesorem x64:<br />
Windows6.0-KB946456-x64 /quiet</td>
</tr>
<tr class="even">
<td style="border:1px solid black;">Instalace bez nutnosti restartovat</td>
<td style="border:1px solid black;">Pro všechny podporované 32bitové edice systému Windows Vista:
Windows6.0-KB946456-x86 /norestart
Pro všechny podporované edice systému Windows Vista s procesorem x64:<br />
Windows6.0-KB946456-x64 /norestart</td>
</tr>
<tr class="odd">
<td style="border:1px solid black;">Další informace</td>
<td style="border:1px solid black;">Viz podčást <strong>Nástroje a doporučené postupy zjišťování a nasazení</strong></td>
</tr>
<tr class="even">
<td style="border:1px solid black;"><strong>Požadavek na restartování</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Restartování požadováno</td>
<td style="border:1px solid black;">Ano, po instalaci této aktualizace zabezpečení je třeba restartovat počítač.</td>
</tr>
<tr class="even">
<td style="border:1px solid black;">Technologie HotPatching</td>
<td style="border:1px solid black;">Netýká se.</td>
</tr>
<tr class="odd">
<td style="border:1px solid black;"><strong>Informace o odinstalaci</strong></td>
<td style="border:1px solid black;">Program WUSA.exe nepodporuje odebrání aktualizací. Chcete-li odebrat aktualizaci nainstalovanou pomocí programu WUSA, klepněte na položku <strong>Ovládací panely</strong>, a dále na položku <strong>Zabezpečení</strong>. Pod službou Windows Update, klepněte na položku<strong>Zobrazit nainstalované aktualizace</strong> a ze seznamu vyberte požadovanou aktualizaci.</td>
</tr>
<tr class="even">
<td style="border:1px solid black;"><strong>Informace o souborech</strong></td>
<td style="border:1px solid black;">Informace o celém seznamu souborů získáte v následující dílčí části <strong>Informace o souborech</strong></td>
</tr>
<tr class="odd">
<td style="border:1px solid black;"><strong>Ověření klíče registru</strong></td>
<td style="border:1px solid black;"><strong>Poznámka</strong>: Není k dispozici klíč registru pro ověření přítomnosti této aktualizace. Ke zjištění přítomnosti aktualizace použijte rozhraní <a href="http://msdn2.microsoft.com/en-us/library/aa384642.aspx">WMI (Windows Management Instrumentation)</a>.</td>
</tr>
</tbody>
</table>
  
#### Informace o souborech
  
Anglická verze této aktualizace zabezpečení má atributy souborů, které jsou uvedeny v následující tabulce. Data a časy jednotlivých souborů jsou uvedeny ve formátu UTC (Coordinated Universal Time). Při zobrazení informací o souboru jsou data a čas převedeny na místní čas. Rozdíl mezi místním časem a časem UTC naleznete na kartě **Časové pásmo** na panelu Datum a čas v okně Ovládací panely.
  
Pro všechny podporované 32bitové edice systému Windows Vista:
  
| Název souboru | Verze          | Datum          | Čas  | Velikost | Složka                                                                                                |  
|---------------|----------------|----------------|------|----------|-------------------------------------------------------------------------------------------------------|  
| netcfg.exe    | 6.0.6000.16627 | 14. ledna 2008 | 5:23 | 24 064   | x86\_microsoft-windows-netcfg\_31bf3856ad364e35\_6.0.6000.16627\_none\_0e39ff40545cdf67               |  
| netcfg.exe    | 6.0.6000.20752 | 14. ledna 2008 | 2:47 | 24 064   | x86\_microsoft-windows-netcfg\_31bf3856ad364e35\_6.0.6000.20752\_none\_0e9e2ad56d975451               |  
| netio.sys     | 6.0.6000.16627 | 14. ledna 2008 | 5:29 | 216 632  | x86\_microsoft-windows-netio-infrastructure\_31bf3856ad364e35\_6.0.6000.16627\_none\_54a6905db830dfb1 |  
| netio.sys     | 6.0.6000.20752 | 14. ledna 2008 | 5:19 | 217 144  | x86\_microsoft-windows-netio-infrastructure\_31bf3856ad364e35\_6.0.6000.20752\_none\_550abbf2d16b549b |  
| netiomig.dll  | 6.0.6000.16627 | 14. ledna 2008 | 5:23 | 49 152   | x86\_microsoft-windows-tcpip\_31bf3856ad364e35\_6.0.6000.16627\_none\_5f90b964923d030a                |  
| netiougc.exe  | 6.0.6000.16627 | 14. ledna 2008 | 5:23 | 22 016   | x86\_microsoft-windows-tcpip\_31bf3856ad364e35\_6.0.6000.16627\_none\_5f90b964923d030a                |  
| tcpip.sys     | 6.0.6000.16627 | 14. ledna 2008 | 3:17 | 803 328  | x86\_microsoft-windows-tcpip\_31bf3856ad364e35\_6.0.6000.16627\_none\_5f90b964923d030a                |  
| tcpipcfg.dll  | 6.0.6000.16627 | 14. ledna 2008 | 5:23 | 167 424  | x86\_microsoft-windows-tcpip\_31bf3856ad364e35\_6.0.6000.16627\_none\_5f90b964923d030a                |  
| netiomig.dll  | 6.0.6000.20752 | 14. ledna 2008 | 5:17 | 49 152   | x86\_microsoft-windows-tcpip\_31bf3856ad364e35\_6.0.6000.20752\_none\_5ff4e4f9ab7777f4                |  
| netiougc.exe  | 6.0.6000.20752 | 14. ledna 2008 | 3:15 | 22 016   | x86\_microsoft-windows-tcpip\_31bf3856ad364e35\_6.0.6000.20752\_none\_5ff4e4f9ab7777f4                |  
| tcpip.sys     | 6.0.6000.20752 | 14. ledna 2008 | 3:16 | 806 400  | x86\_microsoft-windows-tcpip\_31bf3856ad364e35\_6.0.6000.20752\_none\_5ff4e4f9ab7777f4                |  
| tcpipcfg.dll  | 6.0.6000.20752 | 14. ledna 2008 | 5:18 | 167 424  | x86\_microsoft-windows-tcpip\_31bf3856ad364e35\_6.0.6000.20752\_none\_5ff4e4f9ab7777f4                |
  
Pro všechny podporované edice systému Windows Vista s procesorem x64:
  
| Název souboru | Verze          | Datum          | Čas   | Velikost  | Procesor | Složka                                                                                                  |  
|---------------|----------------|----------------|-------|-----------|----------|---------------------------------------------------------------------------------------------------------|  
| netcfg.exe    | 6.0.6000.16627 | 14. ledna 2008 | 5:42  | 30 208    | X64      | amd64\_microsoft-windows-netcfg\_31bf3856ad364e35\_6.0.6000.16627\_none\_6a589ac40cba509d               |  
| netcfg.exe    | 6.0.6000.20752 | 14. ledna 2008 | 3:03  | 30 208    | X64      | amd64\_microsoft-windows-netcfg\_31bf3856ad364e35\_6.0.6000.20752\_none\_6abcc65925f4c587               |  
| netio.sys     | 6.0.6000.16627 | 14. ledna 2008 | 5:46  | 324 152   | X64      | amd64\_microsoft-windows-netio-infrastructure\_31bf3856ad364e35\_6.0.6000.16627\_none\_b0c52be1708e50e7 |  
| netio.sys     | 6.0.6000.20752 | 14. ledna 2008 | 5:33  | 324 664   | X64      | amd64\_microsoft-windows-netio-infrastructure\_31bf3856ad364e35\_6.0.6000.20752\_none\_b129577689c8c5d1 |  
| netiomig.dll  | 6.0.6000.16627 | 14. ledna 2008 | 5:43  | 59 904    | X64      | amd64\_microsoft-windows-tcpip\_31bf3856ad364e35\_6.0.6000.16627\_none\_bbaf54e84a9a7440                |  
| netiougc.exe  | 6.0.6000.16627 | 14. ledna 2008 | 5:42  | 25 600    | X64      | amd64\_microsoft-windows-tcpip\_31bf3856ad364e35\_6.0.6000.16627\_none\_bbaf54e84a9a7440                |  
| tcpip.sys     | 6.0.6000.16627 | 14. ledna 2008 | 03:41 | 1 193 472 | X64      | amd64\_microsoft-windows-tcpip\_31bf3856ad364e35\_6.0.6000.16627\_none\_bbaf54e84a9a7440                |  
| tcpipcfg.dll  | 6.0.6000.16627 | 14. ledna 2008 | 5:43  | 232 960   | X64      | amd64\_microsoft-windows-tcpip\_31bf3856ad364e35\_6.0.6000.16627\_none\_bbaf54e84a9a7440                |  
| netiomig.dll  | 6.0.6000.20752 | 14. ledna 2008 | 5:30  | 59 904    | X64      | amd64\_microsoft-windows-tcpip\_31bf3856ad364e35\_6.0.6000.20752\_none\_bc13807d63d4e92a                |  
| netiougc.exe  | 6.0.6000.20752 | 14. ledna 2008 | 3:33  | 25 600    | X64      | amd64\_microsoft-windows-tcpip\_31bf3856ad364e35\_6.0.6000.20752\_none\_bc13807d63d4e92a                |  
| tcpip.sys     | 6.0.6000.20752 | 14. ledna 2008 | 3:34  | 1 192 448 | X64      | amd64\_microsoft-windows-tcpip\_31bf3856ad364e35\_6.0.6000.20752\_none\_bc13807d63d4e92a                |  
| tcpipcfg.dll  | 6.0.6000.20752 | 14. ledna 2008 | 5:32  | 232 960   | X64      | amd64\_microsoft-windows-tcpip\_31bf3856ad364e35\_6.0.6000.20752\_none\_bc13807d63d4e92a                |  
| netiomig.dll  | 6.0.6000.16627 | 14. ledna 2008 | 5:23  | 49 152    | X86      | wow64\_microsoft-windows-tcpip\_31bf3856ad364e35\_6.0.6000.16627\_none\_c603ff3a7efb363b                |  
| netiougc.exe  | 6.0.6000.16627 | 14. ledna 2008 | 5:23  | 22 016    | X86      | wow64\_microsoft-windows-tcpip\_31bf3856ad364e35\_6.0.6000.16627\_none\_c603ff3a7efb363b                |  
| tcpipcfg.dll  | 6.0.6000.16627 | 14. ledna 2008 | 5:23  | 167 424   | X86      | wow64\_microsoft-windows-tcpip\_31bf3856ad364e35\_6.0.6000.16627\_none\_c603ff3a7efb363b                |  
| netiomig.dll  | 6.0.6000.20752 | 14. ledna 2008 | 5:17  | 49 152    | X86      | wow64\_microsoft-windows-tcpip\_31bf3856ad364e35\_6.0.6000.20752\_none\_c6682acf9835ab25                |  
| netiougc.exe  | 6.0.6000.20752 | 14. ledna 2008 | 3:15  | 22 016    | X86      | wow64\_microsoft-windows-tcpip\_31bf3856ad364e35\_6.0.6000.20752\_none\_c6682acf9835ab25                |  
| tcpipcfg.dll  | 6.0.6000.20752 | 14. ledna 2008 | 5:18  | 167 424   | X86      | wow64\_microsoft-windows-tcpip\_31bf3856ad364e35\_6.0.6000.20752\_none\_c6682acf9835ab25                |
  
**Poznámka:** Úplný seznam podporovaných verzí a vydání naleznete v [indexu časově omezené podpory](http://support.microsoft.com/gp/lifeselectindex/). Úplný seznam aktualizací Service Pack naleznete na webu [podporovaných aktualizací Service Pack s časovým omezením](http://support.microsoft.com/gp/lifesupsps). Další informace o zásadách časově omezené podpory produktů naleznete na webu [Zásady poskytování technické podpory pro produkty společnosti Microsoft](http://support.microsoft.com/lifecycle/).
  
#### Informace o instalaci
  
**Instalace aktualizace**
  
Pokud nainstalujete tuto aktualizaci zabezpečení, instalační služba zkontroluje, zda některé aktualizované soubory v systému nebyly již dříve aktualizovány pomocí opravy hotfix společnosti Microsoft.
  
Další informace o terminologii objevující se v tomto bulletinu (například *oprava hotfix*) získáte [v článku 824684 znalostní báze Microsoft Knowledge Base](http://support.microsoft.com/kb/824684).
  
Tato aktualizace zabezpečení podporuje následující instalační přepínače.
  
| Přepínač          | Popis                                                                                                                                                  |  
|-------------------|--------------------------------------------------------------------------------------------------------------------------------------------------------|  
| **/?, /h, /help** | Zobrazí nápovědu pro podporované přepínače.                                                                                                            |  
| **/quiet**        | Potlačí zobrazování stavových nebo chybových zpráv.                                                                                                    |  
| **/norestart**    | Ve spojení s přepínačem **/quiet** nedojde po instalaci k restartování systému ani v případě, že restartování počítače je nutné k dokončení instalace. |
  
**Poznámka:** Další informace o instalačním programu wusa.exe získáte v [článku 934307 znalostní báze Microsoft Knowledge Base](http://support.microsoft.com/kb/934307).
  
**Ověření instalace aktualizace**
  
-   **Nástroj Microsoft Baseline Security Analyzer**
  
    Pokud chcete ověřit, je-li tato aktualizace zabezpečení v počítači nainstalována, můžete použít nástroj Microsoft Baseline Security Analyzer (MBSA). Další informace naleznete v předchozí části tohoto bulletinu **Nástroje a doporučené postupy zjišťování a nasazení**.
  
-   **Ověření verze souboru**
  
    Vzhledem k různým vydáním systému Microsoft Windows se následující postup může lišit od postupu ve vašem systému. Pokud tomu tak je, bude třeba před dokončením následujících kroků konzultovat dokumentaci k produktu.
  
    1.  Klepněte na tlačítko **Start** a potom na příkaz **Hledat**.  
    2.  Ve skupinovém rámečku **Průvodce vyhledáváním** v podokně **Výsledky hledání** klepněte na odkaz **Všechny soubory a složky**.  
    3.  Do pole **Část nebo celý název souboru** zadejte název souboru z příslušné tabulky a klepněte na tlačítko **Hledat**.  
    4.  V seznamu souborů klepněte pravým tlačítkem myši na název souboru z příslušné tabulky s informacemi o souborech a klepněte na příkaz **Vlastnosti**.  
        **Poznámka** V závislosti na vydání operačního systému nebo nainstalovaných programech nemusejí být některé soubory uvedené v tabulce s informacemi o souborech nainstalovány.  
    5.  Na kartě **Verze** zjistěte verzi souboru nainstalovaného v systému a porovnejte ji s verzí popsanou v příslušné tabulce s informacemi o souborech.  
        **Poznámka:** Atributy (kromě verze souboru) se mohou při instalaci změnit. Porovnání jiných atributů souboru s informacemi v příslušné tabulce není spolehlivou metodou ověření instalace aktualizace. V určitých případech mohou být soubory při instalaci přejmenovány. Pokud soubor nebo informace o verzi nejsou k dispozici, použijte k ověření instalace aktualizace některou jinou metodu.
  
### Další informace
  
#### Poděkování
  
Společnost Microsoft tímto [děkuje](http://go.microsoft.com/fwlink/?linkid=21127) za spolupráci při ochraně zákazníků:
  
-   Tomáši Potokovi, Martinu Dominikovi, Martinu Luptákovi a Evě Juhasové ze společnosti [Whitestein](http://www.whitestein.com/) Technologies za oznámení chyby zabezpečení protokolu TCP/IP v systému Windows Vista (CVE-2008-0084).
  
#### Technická podpora
  
-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Hovory související s aktualizacemi zabezpečení jsou bezplatné.  
-   Mezinárodní zákazníci získají podporu u místních zastoupení společnosti Microsoft. Technická podpora související s aktualizacemi zabezpečení je bezplatná. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
  
#### Zřeknutí se záruky
  
Informace ve znalostní bázi Microsoft Knowledge Base jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.
  
#### Revize
  
-   V1.0 (12. února 2008): Bulletin byl publikován.
  
*Built at 2014-04-18T01:50:00Z-07:00*
