---
TOCTitle: 'MS06-026'
Title: 'Microsoft Security Bulletin MS06-026 - Kritické'
ms:assetid: 'ms06-026'
ms:contentKeyID: 61223630
ms:mtpsurl: 'https://technet.microsoft.com/cs-CZ/library/ms06-026(v=Security.10)'
---

Security Bulletin

Microsoft Security Bulletin MS06-026 - Kritické
===============================================

Chyba zabezpečení grafického vykreslovacího modulu umožňuje vzdálené spuštění kódu (918547)
-------------------------------------------------------------------------------------------

Publikováno: 13. června 2006

**Verze:** 1.0

#### Shrnutí

**Komu je tento dokument určen:** Zákazníkům, kteří používají systém Microsoft Windows

**Dopad této chyby zabezpečení:** Kritický

**Stupeň maximální závažnosti:** Vzdálené spuštění kódu

**Doporučení:** Zákazníci by měli tuto aktualizaci nainstalovat okamžitě.

**Nahrazené aktualizace zabezpečení:** Žádné

**Upozornění:** [Článek 918547 znalostní báze Microsoft Knowledge Base](http://support.microsoft.com/kb/918547) popisuje aktuálně známé problémy, s nimiž se mohou zákazníci setkat v případě instalace této aktualizace zabezpečení. V článku jsou také uvedena doporučená řešení těchto problémů. Další informace získáte v [článku 918547 znalostní báze Microsoft Knowledge Base](http://support.microsoft.com/kb/918547).

**Testovaný software a umístění pro stahování aktualizace zabezpečení:**

**Software obsahující tuto chybu:**

-   Microsoft Windows 98, Microsoft Windows 98 Druhé vydání (SE) a Microsoft Windows Millennium Edition (ME) – Informace naleznete v části Nejčastější dotazy týkající se této aktualizace zabezpečení.

**Software neobsahující tuto chybu:**

-   Microsoft Windows 2000 Service Pack 4
-   Microsoft Windows XP Service Pack 1 a Microsoft Windows XP Service Pack 2
-   Microsoft Windows XP Professional x64 Edition
-   Microsoft Windows Server 2003 a Microsoft Windows Server 2003 Service Pack 1
-   Microsoft Windows Server 2003 pro systémy s procesorem Itanium a Microsoft Windows Server 2003 Service Pack 1 pro systémy s procesorem Itanium
-   Microsoft Windows Server 2003 x64 Edition

### Obecné informace

Shrnutí
-------

<span></span>
**Shrnutí:**

Tato aktualizace umožňuje odstranit nově zjištěnou chybu zabezpečení oznámenou soukromou osobou. Tato chyba je popsána v tomto bulletinu v části Podrobné informace o chybě zabezpečení.

Doporučujeme zákazníkům okamžitou instalaci této aktualizace

**Stupeň závažnosti a identifikátory chyb zabezpečení:**

| Identifikátory chyb zabezpečení                                                                                              | Dopad této chyby zabezpečení | Windows 98, 98 SE, ME |
|------------------------------------------------------------------------------------------------------------------------------|------------------------------|-----------------------|
| Chyba zabezpečení grafického vykreslování – [CVE-2006-2376](http://www.cve.mitre.org/cgi-bin/cvename.cgi?name=cve-2006-2372) | Vzdálené spuštění kódu       | Kritický              |
| **Celkový stupeň závažnosti všech chyb zabezpečení**                                                                         | ** Vzdálené spuštění kódu**  | **Kritický**          |

Výše uvedené [hodnocení](http://go.microsoft.com/fwlink/?linkid=21140) je založeno na typech systémů, které jsou touto chybou postiženy, jejich typických instalacích a dopadu, který by na ně zneužití této chyby mělo.

Nejčastější dotazy týkající se této aktualizace zabezpečení
-----------------------------------------------------------

<span></span>
**Je postižení systémů Windows 98, Windows 98 Druhé vydání nebo Windows Millennium Edition jednou či více chybami zabezpečení popsanými v tomto bulletinu zabezpečení kritické?**
Ano. Systémy Windows 98, Windows 98 Druhé vydání a Windows Millennium Edition jsou touto chybou kriticky postiženy. Aktualizace budou dány k dispozici co nejdříve po vydání. Po vydání těchto aktualizací zabezpečení je bude možné stáhnout pouze z [webu Windows Update](http://go.microsoft.com/fwlink/?linkid=21130). Další informace o stupních závažnosti získáte na tomto [webu](http://go.microsoft.com/fwlink/?linkid=21140).
**Poznámka:** Aktualizace lokalizovaných verzí systému Microsoft Windows Millennium Edition, které nejsou podporovány webem Windows Update, jsou k dispozici ke stažení v následujících umístěních:

-   Slovinština – [stáhnout aktualizaci](http://www.microsoft.com/downloads/details.aspx?familyid=a0e7d4f9-0519-405d-bab0-a525b3d3fbcf&displaylang=sl)
-   Slovenština – [stáhnout aktualizaci](http://www.microsoft.com/downloads/details.aspx?familyid=a0e7d4f9-0519-405d-bab0-a525b3d3fbcf&displaylang=sk)
-   Thajština – [stáhnout aktualizaci](http://www.microsoft.com/downloads/details.aspx?familyid=a0e7d4f9-0519-405d-bab0-a525b3d3fbcf&displaylang=th)

**Je možné určit pomocí nástroje MBSA (Microsoft Baseline Security Analyzer), zda je tato aktualizace nezbytná?**
Následující tabulka uvádí shrnutí týkající se zjišťování pomocí nástroje MBSA pro tuto aktualizaci zabezpečení.

| Software                                                 | MBSA 1.2.1 | MBSA 2.0 |
|----------------------------------------------------------|------------|----------|
| Microsoft Windows 98 a Microsoft Windows 98 Druhé vydání | Ne         | Ne       |
| Microsoft Windows Millennium Edition                     | Ne         | Ne       |

Další informace o nástroji MBSA získáte na [webu nástroje MBSA](http://go.microsoft.com/fwlink/?linkid=21134).
Další informace o softwaru, který web Microsoft Update a nástroj MBSA 2.0 v současné době nerozpoznává, získáte v [článku 895660 znalostní báze Microsoft Knowledge Base](http://support.microsoft.com/kb/895660)

**Je možné určit pomocí serveru Systems Management Server (SMS), zda je tato aktualizace nezbytná?**
Následující tabulka uvádí shrnutí týkající se zjišťování pomocí serveru SMS pro tuto aktualizaci zabezpečení.

| Software                                                 | SMS 2.0 | SMS 2003 |
|----------------------------------------------------------|---------|----------|
| Microsoft Windows 98 a Microsoft Windows 98 Druhé vydání | Ne      | Ne       |
| Microsoft Windows Millennium Edition                     | Ne      | Ne       |

Server SMS využívá k rozpoznávání nástroj MBSA. Proto se na server SMS vztahují omezení uvedená v předchozí části tohoto bulletinu týkající se softwaru, který není možné rozpoznat pomocí nástroje MBSA.

U serveru SMS 2.0 lze sadu SMS SUS Feature Pack obsahující nástroj SUIT (Security Update Inventory Tool) používat serverem SMS ke zjištění aktualizací zabezpečení. Sada SMS SUIT využívá k zjišťování modul MBSA 1.2.1. Další informace o nástroji Security Update Inventory Tool naleznete na následujícím [webu společnosti Microsoft](http://support.microsoft.com/kb/894154/). Další informace o omezeních nástroje Security Update Inventory Tool získáte v [článku 306460 znalostní báze Microsoft Knowledge Base](http://support.microsoft.com/kb/306460/). Sada SMS SUS Feature Pack obsahuje také nástroj Microsoft Office Inventory Tool umožňující rozpoznávání aplikací sady Microsoft Office.

U serveru SMS 2003 lze nástroj SMS 2003 Inventory Tool for Microsoft Updates používat serverem SMS ke zjištění aktualizací zabezpečení nabízených webem [Microsoft Update](http://update.microsoft.com/microsoftupdate) a podporovaných službou [Windows Server Update Services](http://go.microsoft.com/fwlink/?linkid=50120). Další informace o nástroji SMS 2003 Inventory Tool for Microsoft Updates získáte na následujícím [webu společnosti Microsoft](http://go.microsoft.com/fwlink/?linkid=50757). Server SMS 2003 může zjišťovat požadované aktualizace aplikací sady Microsoft Office také pomocí nástroje Microsoft Office Inventory Tool.

Další informace o nástroji SMS získáte na webu [nástroje SMS](http://go.microsoft.com/fwlink/?linkid=21158).

Podrobné informace o chybě zabezpečení
--------------------------------------

<span></span>
#### Chyba zabezpečení grafického vykreslování – CVE-2006-2376

V grafickém vykreslovacím modulu byla zjištěna chyba zabezpečení. Důvodem je způsob, jakým jsou zpracovávány obrázky ve formátu Windows Metafile (WMF). Útočník by mohl zneužít tuto chybu zabezpečení pomocí speciálně vytvořeného obrázku ve formátu WMF, který by mohl povolit vzdálené spuštění kódu v případě, že uživatel navštíví škodlivý web nebo zobrazí speciálně vytvořenou e-mailovou zprávu. Útočník, který by tuto chybu zabezpečení zneužil, by mohl získat úplnou kontrolu nad postiženým systémem.

#### Skutečnosti snižující závažnost rizika chyby zabezpečení grafického vykreslování – CVE-2006-2376:

-   V případě útoku z webu by útočník mohl být hostitelem webu s webovou stránkou, pomocí které lze tuto chybu zabezpečení zneužít. Škodlivý obsah využívající tuto chybu zabezpečení by mohly obsahovat také weby přijímající nebo hostující materiál poskytovaný uživateli a reklamu. Útočník však nemůže žádným způsobem přinutit uživatele k návštěvě takových webů. Místo toho by útočník musel přesvědčit uživatele, aby navštívili takový web. K tomu se obvykle používá odkaz v e-mailu nebo požadavek programu pro rychlé zasílání zpráv, na který uživatelé klepnou, a přejdou tak na útočníkův web.

#### Zástupná řešení chyby zabezpečení grafického vykreslování – CVE-2006-2376:

Zatím nebylo nalezeno žádné zástupné řešení této chyby zabezpečení.

#### Nejčastější dotazy týkající se chyby zabezpečení grafického vykreslování – CVE-2006-2376:

**Jaký je rozsah této chyby zabezpečení?**
Jedná se o chybu zabezpečení umožňující vzdálené spuštění kódu. Útočník, který by tuto chybu zabezpečení úspěšně zneužil, by mohl vzdáleně získat úplnou kontrolu nad postiženým systémem. Útočník by tak mohl instalovat programy, zobrazovat, měnit či odstraňovat data.

**Co tuto chybu zabezpečení způsobuje?**
V důsledku způsobu, jakým jsou zpracovávány speciálně vytvořené obrázky ve formátu WMF, dochází k chybě zabezpečení, která by mohla útočníkovi povolit spuštění libovolného kódu.

**Co je formát obrázků Windows Metafile (WMF)?**

Obrázek ve formátu Windows Metafile (WMF) je 16bitový formát metasouboru, který může obsahovat jak vektorové informace, tak i informace rastrového obrázku. Je optimalizován pro operační systém Windows.

Další informace o typech a formátech obrázků získáte v [člán](http://support.microsoft.com/kb/320314)ku 320314 znalostní báze Microsoft Knowledge Base nebo [na webu MSDN Library](http://msdn.microsoft.com/library/default.asp?url=/library/en-us/gdicpp/gdiplus/aboutgdiplus/imagesbitmapsandmetafiles/metafiles.asp).

**K čemu by mohl útočník tuto chybu zabezpečení zneužít?**
Útočník, který by tuto chybu zabezpečení zneužil, by mohl získat úplnou kontrolu nad postiženým systémem.

**Jak by mohl útočník tuto chybu zabezpečení zneužít?**
Útočník by tuto chybu mohl zneužít vytvořením škodlivé webové stránky nebo speciálně vytvořené přílohy v e-mailu. Potom by musel uživatele přesvědčit, aby navštívil tuto webovou stránku nebo otevřel přílohu. Pokud by uživatel takovouto stránku navštívil nebo pokud by otevřel takovou přílohu, mohl by útočník spustit škodlivý kód v kontextu zabezpečení místně přihlášeného uživatele. Speciálně vytvořený webový obsah je také možné zobrazit pomocí proužkové reklamy, případně může útočník do postižených systémů doručit tento webový obsah jinými způsoby.

**Které systémy jsou touto chybou ohroženy nejvíce?**
Aby tato chyba zabezpečení mohla být zneužita, musí uživatel číst e-mail nebo navštívit nějaký web. Proto jsou touto chybou nejvíce ohroženy systémy, které se často používají ke čtení e-mailů nebo prohlížení webů pomocí aplikace Internet Explorer.

**Týká se tato chyba zabezpečení také jiných formátů obrázků než Windows Metafile (WMF)?**
Tato chyba se týká pouze obrázků ve formátu Windows Metafile (WMF). Útočník by však mohl přejmenovat příponu názvu souboru WMF na jinou příponu pro formát obrázku. V takovém případě by grafický vykreslovací modul pravděpodobně zjistil a vykreslil tento soubor jako obrázek ve formátu WMF, který umožňuje zneužití této chyby.

**Pokud zablokuji soubory s příponou WMF, budu chráněn před pokusy o zneužití této chyby zabezpečení?**
Ne. Grafický vykreslovací modul nerozpoznává typy souboru podle přípon souboru, které používají. Pokud tedy útočník změní příponu názvu souboru WMF, grafický vykreslovací modul by přesto mohl soubor zpracovat způsobem umožňujícím zneužití této chyby zabezpečení.

**Jsou touto chybou zabezpečení postiženy systémy Windows 2000, Windows XP nebo Windows Server 2003?**
Ne. Systémy Windows 2000, Windows XP a Windows Server 2003 neobsahují součást obsahující tuto chybu.

**Bylo by možné tuto chybu zabezpečení zneužít prostřednictvím Internetu?**
Útočník by se mohl pokusit o zneužití této chyby zabezpečení prostřednictvím Internetu. Doporučené postupy pro používání brány firewall a standardní výchozí konfigurace této brány zajišťují ochranu před útoky pocházejícími z Internetu. Společnost Microsoft zveřejnila informace o tom, jak můžete přispět k zabezpečení svého počítače. Koncoví uživatelé mohou navštívit web [Chraňte svůj počítač](http://www.microsoft.com/cze/athome/security/protect/windowsxpsp2/default.mspx). Odborníci v oblasti IT mohou navštívit web [Centrum doporučených postupů zabezpečení](http://www.microsoft.com/cze/security/guidance/default.mspx).

**Co je podstatou této aktualizace?**
Tato aktualizace uvedenou chybu zabezpečení odstraňuje změnou způsobu, jakým jsou zpracovávány obrázky ve formátu Windows Metafile (WMF).

**Byla v době zveřejnění tohoto bulletinu tato chyba zabezpečení veřejně známá?**
Ne. Společnost Microsoft byla o této chybě informována důvěryhodným zdrojem. Společnost Microsoft nemá žádné informace, které by naznačovaly, že tato chyba zabezpečení byla v době vydání tohoto bulletinu veřejně známá.

**Měla v době zveřejnění tohoto bulletinu společnost Microsoft nějaké informace o tom, že tato chyba zabezpečení byla zneužita?**
Ne. Společnost Microsoft neměla žádné informace, které by naznačovaly, že daná chyba zabezpečení byla v době původního zveřejnění tohoto bulletinu zneužita k útoku na zákazníky, a nezaznamenala ani žádné důkazy nebo publikované příklady kódu, které by naznačovaly, že tato chyba byla zneužita.

**Jak tato chyba zabezpečení souvisí s chybami zabezpečení opravenými v bulletinu MS06-001?**
Obě chyby zabezpečení se týkají grafického vykreslovacího modulu. Tato aktualizace však opravuje novou chybu zabezpečení, která nebyla součástí bulletinu MS06-001. Bulletin MS06-001 nepomáhá chránit před chybou zabezpečení, která je v něm popsána, a neopravuje ani tuto novou chybou zabezpečení.

### Další informace

**Poděkování**

Společnost Microsoft tímto [děkuje](http://go.microsoft.com/fwlink/?linkid=21127) za spolupráci při ochraně zákazníků:

-   Peteru Ferrieovi ze společnosti [Symantec](http://www.symantec.com/) za oznámení chyby zabezpečení grafického vykreslování – CVE-2006-2376

**Získání dalších aktualizací zabezpečení:**

Aktualizace odstraňující další problémy se zabezpečením získáte v následujících umístěních:

-   Aktualizace zabezpečení jsou k dispozici na [webu služby Stažení softwaru (Microsoft Download Center)](http://go.microsoft.com/fwlink/?linkid=21129). Nejsnadněji je naleznete hledáním podle klíčového slova oprava\_zabezpečení (security\_patch).
-   Aktualizace pro klientské platformy jsou k dispozici na [webu Microsoft Update](http://go.microsoft.com/fwlink/?linkid=40747).

**Technická podpora:**

-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Hovory související s aktualizacemi zabezpečení jsou bezplatné.
-   Mezinárodní zákazníci získají podporu u místních zastoupení společnosti Microsoft. Technická podpora související s aktualizacemi zabezpečení je bezplatná. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezináro](http://go.microsoft.com/fwlink/?linkid=21155)dní technické podpory.

**Zdroje informací o zabezpečení:**

-   Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).
-   [Služba Microsoft Software Update Services](http://go.microsoft.com/fwlink/?linkid=21133)
-   [Služba Microsoft Windows Server Update Services](http://go.microsoft.com/fwlink/?linkid=50120)
-   [Nástroj MBSA](http://go.microsoft.com/fwlink/?linkid=21134) (Microsoft Baseline Security Analyzer)
-   [Windows Update](http://go.microsoft.com/fwlink/?linkid=21130)
-   [Microsoft Update](http://update.microsoft.com/microsoftupdate)
-   Katalog systému Windows Update: Další informace o katalogu systému Windows Update získáte v [článku 323166 znalostní báze Microsoft Knowledge Base](http://support.microsoft.com/kb/323166).
-   [Office Update](http://go.microsoft.com/fwlink/?linkid=21135)

**Služba Software Update Services:**

Pomocí služby Microsoft Software Update Services (SUS) mohou správci systémů rychle a spolehlivě instalovat nejnovější důležité aktualizace zabezpečení pro servery se systémem Windows 2000 a Windows Server 2003 i pro stolní počítače se systémem Windows 2000 Professional nebo Windows XP Professional.

Další informace o způsobu nasazení aktualizací zabezpečení pomocí služby SUS získáte na [webu služby Software Update Services](http://go.microsoft.com/fwlink/?linkid=21133).

**Služba Windows Server Update Services:**

Pomocí služby Windows Server Update Services (WSUS) mohou správci systémů rychle a spolehlivě instalovat nejnovější důležité aktualizace zabezpečení pro systémy Windows 2000 a vyšší, sadu Office XP a vyšší, Exchange Server 2003 a SQL Server 2000 do systémů Windows 2000 a novějších.

Další informace o způsobu nasazení aktualizací zabezpečení pomocí služby Windows Server Update Services získáte na [webu služby Windows Server Update Services](http://go.microsoft.com/fwlink/?linkid=50120).

**Systems Management Server:**

Microsoft Systems Management Server (SMS) představuje v rozlehlých sítích řešení pro správu aktualizací s rozsáhlými možnostmi konfigurace. Umožňuje správcům identifikovat počítače se systémem Windows, které vyžadují aktualizace zabezpečení, a provést řízenou instalaci těchto aktualizací v celé rozlehlé síti s minimálním dopadem na koncové uživatele. Další informace o tom, jak mohou správci pomocí serveru SMS 2003 instalovat aktualizace zabezpečení, získáte na webu [SMS 2003 Security Patch Management](http://go.microsoft.com/fwlink/?linkid=22939). Uživatelé serveru SMS 2.0 mohou při instalaci aktualizací zabezpečení použít také sadu [Software](http://go.microsoft.com/fwlink/?linkid=33340)Update Services Feature Pack. Další informace o serveru SMS získáte na [webu serveru SMS](http://go.microsoft.com/fwlink/?linkid=21158).

**Poznámka:** Server SMS využívá nástroj MBSA (Microsoft Baseline Security Analyzer), nástroj pro rozpoznávání sady Microsoft Office a nástroj pro vyhledávání aktualizací v rozlehlých sítích (Enterprise Update Scanning Tool – EST), a poskytuje tak podporu pro zjišťování a instalaci aktualizací uvedených v bulletinech zabezpečení. Tyto nástroje nemusí některé softwarové aktualizace zjistit. V takovém případě mohou správci použít funkce serveru SMS a nasměrovat aktualizace do určitých systémů. Další informace o tomto postupu najdete na následujícím [webu](http://go.microsoft.com/fwlink/?linkid=33341). Některé aktualizace zabezpečení vyžadují po restartování počítače oprávnění správce. Správci mohou k instalaci těchto aktualizací použít nástroj Elevated Rights Deployment Tool (k dispozici v sadě [SMS 2003 Administration Featu](http://go.microsoft.com/fwlink/?linkid=33387)re Pack a [SMS 2.0 Administration Feature Pack](http://go.microsoft.com/fwlink/?linkid=21161)).

**Zřeknutí se záruky:**

Informace ve znalostní bázi Microsoft Knowledge Base jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   V1.0 (13. června 2006): Bulletin byl publikován.

*Built at 2014-04-18T01:50:00Z-07:00*
