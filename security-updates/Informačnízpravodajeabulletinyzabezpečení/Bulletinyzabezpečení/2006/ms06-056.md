---
TOCTitle: 'MS06-056'
Title: 'Microsoft Security Bulletin MS06-056 - Středně důležité'
ms:assetid: 'ms06-056'
ms:contentKeyID: 61223660
ms:mtpsurl: 'https://technet.microsoft.com/cs-CZ/library/ms06-056(v=Security.10)'
---

Security Bulletin

Microsoft Security Bulletin MS06-056 - Středně důležité
=======================================================

Chyba zabezpečení v technologii ASP.NET 2.0 může umožnit přístup k informacím (922770)
--------------------------------------------------------------------------------------

Publikováno: 10. října 2006 | Aktualizováno: 29. listopadu 2006

**Verze:** 1.3

#### Shrnutí

**Komu je tento dokument určen:** Zákazníkům, kteří používají rozhraní Microsoft Windows .NET Framework 2.0

**Dopad této chyby zabezpečení:** Přístup k informacím

**Stupeň maximální závažnosti:** Mírný

**Doporučení:** Zákazníci by měli uvažovat o instalaci této aktualizace zabezpečení

**Nahrazené aktualizace zabezpečení:** Žádný

**Upozornění:** [Článek 922770 znalostní báze Microsoft Knowledge Base](http://support.microsoft.com/kb/922770) popisuje aktuálně známé problémy, s nimiž se mohou zákazníci setkat v případě instalace této aktualizace zabezpečení. V článku jsou také uvedena doporučená řešení těchto problémů. Další informace získáte v [článku 922770 znalostní báze Microsoft Knowledge Base](http://support.microsoft.com/kb/922770).

**Testovaný software a umístění pro stahování aktualizace zabezpečení:**

**Software obsahující tuto chybu:**

Rozhraní .NET Framework 2.0 pro následující verze operačních systémů: [Stáhnout aktualizaci](http://www.microsoft.com/downloads/details.aspx?familyid=34c375aa-2f54-4416-b1fc-b73378492aa6)

-   Microsoft Windows 2000 Service Pack 4
-   Microsoft Windows XP Service Pack 1 nebo Windows XP Service Pack 2
-   Microsoft Windows XP Professional x64 Edition
-   Microsoft Windows XP Tablet PC Edition
-   Microsoft Windows XP Media Center Edition
-   Microsoft Windows Server 2003 a Microsoft Windows Server 2003 Service Pack 1
-   Systém Windows Server 2003 Service Pack 1 pro systémy s procesorem Itanium
-   Microsoft Windows Server 2003 x64 Edition

**Software neobsahující tuto chybu:**

-   Microsoft Windows Server 2003 pro systémy s procesorem Itanium

**Testované součásti systému Microsoft Windows:**

**Součásti obsahující tuto chybu:**

-   Microsoft .NET Framework 2.0

**Součásti, které tuto chybu neobsahují:**

-   Microsoft .NET Framework 1.0
-   Microsoft .NET Framework 1.1

Uvedený software byl testován, zda neobsahuje tuto chybu. Pro ostatní verze buď již nejsou poskytovány opravy zabezpečení, nebo tuto chybu neobsahují. Pokud chcete zjistit dobu, po kterou je pro určitý produkt a verzi poskytována technická podpora, navštivte web [Zásady poskytování technické podpory pro produkty společnosti Microsoft](http://go.microsoft.com/fwlink/?linkid=21742).

**Poznámka:** Aktualizace zabezpečení systémů Microsoft Windows Server 2003, Windows Server 2003 Service Pack 1 a Windows Server 2003 x64 Edition se týkají také systému Windows Server 2003 R2.

### Obecné informace

Shrnutí
-------

<span></span>
**Shrnutí:**

Tato aktualizace umožňuje odstranit nově zjištěnou chybu zabezpečení oznámenou soukromou osobou. Tato chyba je popsána v tomto bulletinu v části Podrobné informace o chybě zabezpečení.

Chyba zabezpečení může útočníkovi umožnit získání neoprávněného přístupu k informacím. Je třeba poznamenat, že tato chyba zabezpečení přímo neumožní útočníkovi spustit kód a zvýšit tak úroveň uživatelských práv, ale mohla by být zneužita k získání užitečných informací, pomocí kterých by bylo dále možné ohrozit daný systém.

Doporučujeme zákazníkům zvážit instalaci této aktualizace zabezpečení.

**Stupeň závažnosti a identifikátory chyb zabezpečení:**

| Identifikátory chyb zabezpečení                                                                                                                                | Dopad této chyby zabezpečení | .NET Framework 2.0 |
|----------------------------------------------------------------------------------------------------------------------------------------------------------------|------------------------------|--------------------|
| Chyba zabezpečení rozhraní .NET Framework 2.0 typu skriptování mezi servery - [CVE-2006-3436](http://www.cve.mitre.org/cgi-bin/cvename.cgi?name=cve-2006-3436) | Přístup k informacím         | Mírný              |

Nejčastější dotazy související s touto aktualizací zabezpečení
--------------------------------------------------------------

<span></span>
**Proč je systém Microsoft Windows Server 2003 pro systémy s procesorem Itanium uveden v části Software neobsahující tuto chybu?**  
Rozhraní Microsoft .NET Framework 2.0 se v systému Microsoft Windows Server 2003 pro systémy s procesorem Itanium neinstaluje.

**Proč se rozhraní Microsoft .NET Framework 2.0 neinstaluje v systému Microsoft Windows Server 2003 pro systémy s procesorem Itanium?**  
Služba Windows Installer 3.1 není v systému Microsoft Windows Server 2003 pro systémy s procesorem Itanium podporována. Služba Windows Installer 3.1 je podporována pouze v systému Windows Server 2003 Service Pack 1 pro systémy s procesorem Itanium.

**Jaké jsou známé problémy, s nimiž se mohou zákazníci setkat v případě instalace této aktualizace zabezpečení?**  

[Článek 922770 znalostní báze Microsoft Knowledge Base](http://support.microsoft.com/kb/922770) popisuje aktuálně známé problémy, s nimiž se mohou zákazníci setkat v případě instalace této aktualizace zabezpečení. V článku jsou také uvedena doporučená řešení těchto problémů. Další informace získáte v [článku 922770 znalostní báze Microsoft Knowledge Base](http://support.microsoft.com/kb/922770).

-   [Článek 923100 znalostní báze Microsoft Knowledge Base](http://support.microsoft.com/kb/923100): Nemůžete nainstalovat aktualizaci zabezpečení popsanou v bulletinu zabezpečení MS06-056 nebo se vrací kód chyby 0x643.
-   [Článek 923101 znalostní báze Microsoft Knowledge Base](http://support.microsoft.com/kb/923101): Chybová zpráva při pokusu o instalaci aktualizace zabezpečení 917283 do počítače se systémem Windows Server 2003. „Chyba 1324. Složka Program Files obsahuje neplatný znak“
-   [Článek 929110 znalostní báze Microsoft Knowledge Base](http://support.microsoft.com/kb/929110) : Systém souborů rozlišující velká a malá písmena se stane systémem nerozlišujícím velká a malá písmena, pokud nainstalujete aktualizaci rozhraní .NET Framework 2.0 (929110)

**Prodloužená fáze podpory ve formě aktualizací zabezpečení operačních systémů Microsoft Windows NT Workstation 4.0 Service Pack 6a a Windows 2000 Service Pack 2 skončila 30. června 2004. Prodloužená fáze podpory ve formě aktualizací zabezpečení operačního systému Microsoft Windows NT Server 4.0 Service Pack 6a skončila 31. prosince 2004. Prodloužená fáze podpory ve formě aktualizací zabezpečení operačního systému Microsoft Windows 2000 Service Pack 3 skončila 30. června 2005. Používám jeden z uvedených operačních systémů, jak mám postupovat?**  
Pro systémy Windows NT Workstation 4.0 Service Pack 6a, Windows NT Server 4.0 Service Pack 6a a Windows 2000 Service Pack 2 a Windows 2000 Service Pack 3 skončila časově omezená podpora. Zákazníkům používajícím tyto verze operačního systému doporučujeme migrovat na podporované verze, aby jejich počítače nebyly ohroženy možnými chybami zabezpečení. Další informace o časově omezené podpoře produktů Windows získáte na webu [Zásady poskytování technické podpory pro produkty společnosti Microsoft](http://go.microsoft.com/fwlink/?linkid=21742). Další informace o prodloužené fázi podpory ve formě aktualizací zabezpečení pro tyto verze operačního systému získáte na následujícím webu [služby technické podpory pro produkty společnosti Microsoft](http://go.microsoft.com/fwlink/?linkid=33328).

Zákazníci, kteří požadují technickou podporu pro tyto produkty, se musí obrátit na svého zástupce společnosti Microsoft, technického manažera (TAM) nebo na příslušného prodejce produktů společnosti Microsoft s požadavkem na vlastní možnosti technické podpory. Zákazníci bez smlouvy typu Alliance, Premier či Authorized se mohou obrátit na místní zastoupení společnosti Microsoft. Chcete-li získat kontaktní informace, přejděte [na web Microsoft Worldwide](http://go.microsoft.com/fwlink/?linkid=33329) a vyberte požadovanou zemi. Seznam telefonních čísel pak zobrazíte klepnutím na tlačítko **Go** (Přejít). Po zavolání na příslušné číslo si vyžádejte místního manažera pro program Premier Support. Další informace získáte na webu [Technická podpora pro operační systém Windows - nejčastější dotazy](http://go.microsoft.com/fwlink/?linkid=33330).

**Je možné určit pomocí nástroje MBSA (Microsoft Baseline Security Analyzer), zda je tato aktualizace nezbytná?**  

Následující tabulka uvádí shrnutí týkající se zjišťování pomocí nástroje MBSA pro tuto aktualizaci zabezpečení.

| Produkt                | MBSA 1.2.1 | Nástroj pro vyhledávání aktualizací v rozlehlých sítích (Enterprise Update Scan Tool - EST) | MBSA 2.0 |
|------------------------|------------|---------------------------------------------------------------------------------------------|----------|
| **.NET Framework 2.0** | Ne         | Ano                                                                                         | Ano      |

Další informace o nástroji MBSA získáte na [webu nástroje MBSA](http://go.microsoft.com/fwlink/?linkid=21134). Další informace o programech, které web Microsoft Update a nástroj MBSA 2.0 v současné době nerozpoznává, získáte v [článku 895660 znalostní báze Microsoft Knowledge Base](http://support.microsoft.com/kb/895660).

Další informace získáte v [článku 910723 znalostní báze Microsoft Knowledge Base](http://support.microsoft.com/kb/910723).

**Co je nástroj pro vyhledávání aktualizací v** **rozlehlých sítích** **(Enterprise Update Scan Tool - EST)?**  
V rámci svého stálého závazku poskytovat nástroje pro zjišťování aktualizací zabezpečení třídy bulletinů poskytuje společnost Microsoft samostatný nástroj pro vyhledávání v případě, že nástroje MBSA (Microsoft Baseline Security Analyzer a ODT (Office Detection Tool) nemohou zjistit, zda je aktualizace v cyklu vydávání MSRC vyžadována. Tento samostatný nástroj se nazývá nástroj pro vyhledávání aktualizací v rozlehlých sítích (Enterprise Update Scan Tool - EST) a je určen pro správce rozlehlých sítí. Když je pro konkrétní bulletin vytvořena verze nástroje pro vyhledávání aktualizací v rozlehlých sítích, zákazníci mohou spouštět nástroj z rozhraní příkazového řádku (CLI) a výsledky zobrazovat pomocí výstupního souboru XML. K nástroji bude dodána podrobná dokumentace, která zákazníkům umožní nástroj lépe používat. K dispozici je také verze tohoto nástroje nabízející integrované možnosti správy správcům serverů SMS.

**Mohu pomocí některé z verzí Nástroje pro vyhledávání aktualizací v** **rozlehlých sítích** **určit, zda je tato aktualizace nezbytná?**  
Ano. Společnost Microsoft vytvořila verzi Nástroje pro vyhledávání aktualizací v rozlehlých sítích, která určí, zda je nutné instalovat tuto aktualizaci. Odkazy na stažení a informace o verzi Nástroje pro vyhledávání aktualizací v rozlehlých sítích (Enterprise Update Scanning Tool - EST), která byla vydána tento měsíc, najdete [v článku 894193 znalostní báze Microsoft Knowledge Base](http://support.microsoft.com/kb/894193). Zákazníci serveru SMS by si měli přečíst další informace o serveru SMS a nástroji EST v části Nejčastější dotazy tohoto bulletinu v odpovědi na dotaz „Je možné určit pomocí serveru Systems Management Server (SMS), zda je tato aktualizace nezbytná?“.

**Je možné určit pomocí serveru Systems Management Server (SMS), zda je tato aktualizace nezbytná?**  
Následující tabulka uvádí shrnutí týkající se zjišťování pomocí serveru SMS pro tuto aktualizaci zabezpečení.

| Produkt                | SMS 2.0               | SMS 2003 |
|------------------------|-----------------------|----------|
| **.NET Framework 2.0** | Ano (s nástrojem EST) | Ano      |

Server SMS využívá k rozpoznávání nástroj MBSA. Proto se na server SMS vztahují omezení uvedená v předchozí části tohoto bulletinu týkající se programů, které není možné rozpoznat pomocí nástroje MBSA.

U serveru SMS 2.0 lze sadu SMS SUS Feature Pack obsahující nástroj SUIT (Security Update Inventory Tool) používat serverem SMS ke zjištění aktualizací zabezpečení. Sada SMS SUIT využívá k zjišťování modul MBSA 1.2.1. Další informace o nástroji Security Update Inventory Tool naleznete na následujícím [webu společnosti Microsoft](http://support.microsoft.com/kb/894154/). Další informace o omezeních nástroje Security Update Inventory Tool získáte v [článku 306460 znalostní báze Microsoft Knowledge Base](http://support.microsoft.com/kb/306460/). Sada SMS SUS Feature Pack obsahuje také nástroj Microsoft Office Inventory Tool umožňující rozpoznávání aplikací sady Microsoft Office.

U serveru SMS 2003 lze nástroj SMS 2003 Inventory Tool for Microsoft Updates používat serverem SMS ke zjištění aktualizací zabezpečení nabízených webem [Microsoft Update](http://update.microsoft.com/microsoftupdate) a podporovaných službou [Windows Server Update Services](http://go.microsoft.com/fwlink/?linkid=50120). Další informace o nástroji SMS 2003 Inventory Tool for Microsoft Updates získáte na následujícím [webu společnosti Microsoft](http://go.microsoft.com/fwlink/?linkid=50757). Server SMS 2003 může zjišťovat požadované aktualizace aplikací sady Microsoft Office také pomocí nástroje Microsoft Office Inventory Tool.

Další informace o nástroji SMS získáte na webu [nástroje SMS](http://go.microsoft.com/fwlink/?linkid=21158).

Další informace získáte v [článku 910723 znalostní báze Microsoft Knowledge Base](http://support.microsoft.com/kb/910723).

Podrobné informace o chybě zabezpečení
--------------------------------------

<span></span>
#### Chyba zabezpečení rozhraní .NET Framework 2.0 typu skriptování mezi servery - CVE-2006-3436:

Byla zjištěna chyba zabezpečení serveru se spuštěnou verzí postiženého rozhraní .Net Framework 2.0, která umožňuje dopravit skript na straně klienta do prohlížeče uživatele. Skript může umístit falešný obsah, zpřístupnit informace nebo provést akci, díky které je uživatel přesměrován na postižený web. Při pokusech o zneužití této chyby zabezpečení je nutná interakce s uživatelem.

#### Skutečnosti snižující závažnost rizika chyby zabezpečení rozhraní .NET Framework 2.0 typu skriptování mezi servery - CVE-2006-3436:

-   V případě útoku z webu by útočník mohl dopravit skript na straně klienta do prohlížeče uživatele. Skript může umístit falešný obsah, zpřístupnit informace nebo provést akci, díky které je uživatel přesměrován na postižený web. Při pokusech o zneužití této chyby zabezpečení je nutná interakce s uživatelem.
-   Ovládací prvky technologie .NET Framework 2.0 ve výchozím nastavení nemají nastavenou vlastnost AutoPostBack na hodnotu true.

#### Možná zástupná řešení chyby zabezpečení rozhraní .NET Framework 2.0 typu skriptování mezi servery - CVE-2006-3436:

Společnost Microsoft testovala následující zástupná řešení. Přestože tato zástupná řešení neopravují samotnou chybu zabezpečení, pomáhají blokovat známé způsoby útoku. Případná omezení funkčnosti způsobená daným zástupným řešením jsou vedena v následující části.

-   **V počítačích s rozhraním .NET Framework 2.0 nenastavujte vlastnost AutoPostBack u ovládacích prvků na hodnotu true:**
    -   V počítačích s rozhraním .NET Framework 2.0 je AutoPostBack vlastností ovládacích prvků formuláře WebForm. Ve výchozím nastavení je u vlastnosti AutoPostBack hodnota **false**. Další informace získáte v [článku 328923 znalostní báze Microsoft Knowledge Base](http://support.microsoft.com/?id=328923).

#### Nejčastější dotazy týkající se chyby zabezpečení rozhraní .NET Framework 2.0 typu skriptování mezi servery - CVE-2006-3436:

**Jaký je rozsah této chyby zabezpečení?**  
Byla zjištěna možná chyba zabezpečení serveru se spuštěnou verzí postiženého rozhraní .Net Framework 2.0, která umožňuje dopravit skript na straně klienta do prohlížeče uživatele. Tato chyba zabezpečení existuje v ovládacích prvcích ASP.NET, u nichž je vlastnost AutoPostBack nastavena na hodnotu true. V případě útoku z webu by ohrožený web mohl přijmout nebo být hostitelem materiálů poskytovaných uživateli a reklamy, která by mohla obsahovat speciálně vytvořené položky zneužívající tuto chybu zabezpečení.

Tento skript by mohl jménem uživatele provést jakoukoli akci, kterou může web provádět. Mohlo by se jednat o sledování webové relace a předávání informací třetí straně, spuštění dalšího kódu v systému uživatele a čtení nebo zapisování souborů cookie.

**Co tuto chybu zabezpečení způsobuje?**  
Příčinou chyby zabezpečení skriptování mezi servery (XSS) je způsob, jakým technologie NET.Framework 2.0 ověřuje hodnotu požadavku HTTP.

**Co je technologie ASP.NET?**  
[ASP.NET](http://www.asp.net/) je sada technologií v rámci platformy .NET Framework, která vývojářům umožňuje vytvářet webové aplikace a služby XML Web Services.

Na rozdíl od tradičních webových stránek, které používají kombinaci statického jazyka HTML a skriptů, používá technologie ASP.NET kompilované stránky založené na událostech. To dovoluje vývojářům vytvářet webové aplikace se stejnými funkcemi, které mají obvykle aplikace vytvářené například v jazycích Visual Basic nebo Visual C++. Vzhledem k tomu, že je technologie ASP.NET aplikační prostředí založené na webu, potřebuje k tomu, aby mohla poskytovat základní funkce HTTP, webový server. Z tohoto důvodu je technologie ASP.NET používána na serveru se službou IIS 5.0 v systému Windows 2000, IIS 5.1 v systému Windows XP a IIS 6.0 v systému Windows Server 2003.

**Co je rozhraní AutoPostBack?**  
AutoPostBack je vlastnost podporovaná ovládacími prvky ve formuláři. Formuláře používající ovládací prvek, který tuto vlastnost podporuje, mohou nastavit hodnotu této vlastnosti na hodnotu true (výchozí hodnota je false), což má za následek odeslání ovládacího prvku zpět na server vždy, když s ním uživatel pracuje.

**Co je skriptování mezi servery?**  
Skriptování mezi servery (XSS) je třída chyb zabezpečení, která by mohla umožnit útočníkovi, aby dopravil kód skriptu do relace uživatele s webem. Tato chyba může ovlivnit webové servery, které dynamicky generují stránky HTML. Pokud tyto servery obsahují vstup z prohlížeče v dynamických stránkách odesílaných zpět prohlížeči, lze tyto servery manipulovat tak, aby zahrnovaly škodlivý obsah dynamických stránek. To může umožnit spuštění škodlivého skriptu. Tento problém přetrvává také díky předpokladu webových prohlížečů o důvěryhodnosti webů a používání souborů cookie k usnadnění práce s navštěvovanými weby. Útok XSS nemění obsah webu. Místo toho se využívá vkládání nového, škodlivého skriptu, který se může spustit v prohlížeči v kontextu spojeném s důvěryhodným serverem.

**Jak skriptování mezi servery funguje?**  
Webové stránky obsahují text a značky HTML. Text a značky HTML jsou generovány serverem a klient je interpretuje. Pokud je na dynamickou stránku vložen nedůvěryhodný obsah, nemá ani server ani klient dostatečné informace ke zjištění, zda k tomuto vložení došlo a zda je třeba přijmout ochranná opatření.

**K čemu by mohl útočník tuto chybu zabezpečení zneužít?**  
Útočník, kterému se úspěšně podaří tuto chybu zneužít na serveru s platformou .Net Framework 2.0, může dopravit skript na straně klienta do prohlížeče uživatele. Skript může umístit falešný obsah, zpřístupnit informace nebo provést akci, díky které je uživatel přesměrován na postižený web. Při pokusech o zneužití této chyby zabezpečení je nutná interakce s uživatelem.

**Kdo by mohl tuto chybu zabezpečení zneužít?**  
V případě útoku prostřednictvím e-mailu by útočník mohl tuto chybu zabezpečení zneužít odesláním speciálně vytvořené e-mailové zprávy uživateli serveru, na kterém je spuštěna postižená softwarová aplikace. Útočník by potom mohl uživatele přesvědčit, aby klepnul na odkaz v této e-mailové zprávě.

V případě útoku z webu by útočník mohl dopravit skript na straně klienta do prohlížeče uživatele. Skript může umístit falešný obsah, zpřístupnit informace nebo provést akci, díky které je uživatel přesměrován na postižený web. Při pokusech o zneužití této chyby zabezpečení je nutná interakce s uživatelem.

**Které systémy jsou touto chybou ohroženy nejvíce?**  
Touto chybou jsou ohroženy zejména systémy s přístupem k Internetu a také interní weby využívající technologii ASP.NET pro citlivá data.

**Bylo by možné tuto chybu zabezpečení zneužít prostřednictvím Internetu?**  
Ano. Útočník by se mohl pokusit o zneužití této chyby zabezpečení prostřednictvím Internetu.

**Co je podstatou této aktualizace?**  
Tato aktualizace odebírá tuto chybu zabezpečení změnou způsobu, jakým technologie .ASP.NET ověřuje hodnotu požadavku HTTP.

**Byla v době zveřejnění tohoto bulletinu tato chyba zabezpečení veřejně známá?**  
Ne. Společnost Microsoft byla o této chybě informována důvěryhodným zdrojem. Společnost Microsoft nemá žádné informace, které by naznačovaly, že tato chyba zabezpečení byla v době vydání tohoto bulletinu veřejně známá.

**Měla v době zveřejnění tohoto bulletinu společnost Microsoft nějaké informace o tom, že tato chyba zabezpečení byla zneužita?**  
Ne. Společnost Microsoft neměla žádné informace, které by naznačovaly, že daná chyba zabezpečení byla v době původního zveřejnění tohoto bulletinu zneužita k útoku na zákazníky, a nezaznamenala ani žádné důkazy nebo publikované příklady kódu, které by naznačovaly, že tato chyba byla zneužita.

Informace o této aktualizaci zabezpečení
----------------------------------------

<span></span>
**Software obsahující tuto chybu:**

Informace o konkrétní aktualizaci zabezpečení pro software obsahující tuto chybu získáte klepnutím na příslušný odkaz:

#### Microsoft .NET Framework verze 2.0

**Předpoklady**
Tato aktualizace zabezpečení vyžaduje rozhraní Microsoft .NET Framework verze 2.0

Musí být instalována služba Microsoft Windows Installer 3.1. Chcete-li nainstalovat nejnovější verzi Instalační služby systému Windows, přejděte na následující web společnosti Microsoft:

[Windows Installer 3.1 Redistributable (v2)](http://www.microsoft.com/downloads/details.aspx?familyid=889482fc-5f56-4a38-b838-de776fd4138c)

**Zahrnutí do budoucích aktualizací Service Pack:**  
Aktualizace odstraňující tento problém bude zahrnuta do budoucí aktualizace Service Pack.

**Informace o instalaci**

Tato aktualizace zabezpečení podporuje následující instalační přepínače.

<table class="dataTable">
<caption>
Podporované instalační přepínače pro aktualizaci zabezpečení
</caption>
<tr class="thead">
<th style="border:1px solid black;" >
Přepínač
</th>
<th style="border:1px solid black;" >
Popis
</th>
</tr>
<tr>
<td style="border:1px solid black;">
**/help**
</td>
<td style="border:1px solid black;">
Zobrazí parametry příkazového řádku.
</td>
</tr>
<tr>
<th colspan="2"  style="border:1px solid black;">
Režimy instalace
</th>
</tr>
<tr class="alternateRow">
<td style="border:1px solid black;">
**/q\[n|b|r|f\]**
</td>
<td style="border:1px solid black;">
Nastaví úroveň uživatelského rozhraní.  
n - Není nutný zásah uživatele  
b - Základní interakce uživatele  
r - Redukovaná interakce uživatele  
f - Úplná interakce uživatele (výchozí)
</td>
</tr>
<tr>
<th colspan="2"  style="border:1px solid black;">
Možnosti instalace
</th>
</tr>
<tr>
<td style="border:1px solid black;">
**/extract \[directory\]**
</td>
<td style="border:1px solid black;">
Extrahuje balíček do zadaného adresáře.
</td>
</tr>
<tr>
<th colspan="2"  style="border:1px solid black;">
Možnosti restartování
</th>
</tr>
<tr class="alternateRow">
<td style="border:1px solid black;">
**/norestart**
</td>
<td style="border:1px solid black;">
Nerestartuje počítač po dokončení instalace.
</td>
</tr>
<tr>
<td style="border:1px solid black;">
**/forcerestart**
</td>
<td style="border:1px solid black;">
Po instalaci restartuje počítač a při vypnutí počítače vynutí ukončení ostatních aplikací bez uložení otevřených souborů.
</td>
</tr>
<tr class="alternateRow">
<td style="border:1px solid black;">
**/promptrestart**
</td>
<td style="border:1px solid black;">
Zobrazí dialogové okno s výzvou k povolení restartování.
</td>
</tr>
<tr>
<th colspan="2"  style="border:1px solid black;">
Možnosti protokolování
</th>
</tr>
<tr>
<td style="border:1px solid black;">
**/l\[i|w|e|a|r|u|c|m|o|p|v|x|+|!|\*\] &lt;soubor\_protokolu&gt;**
</td>
<td style="border:1px solid black;">
i - Stavové zprávy  
w - Méně závažná upozornění  
e - Všechny chybové zprávy  
a - Spuštění akcí  
r - Záznamy specifické pro akce  
u - Požadavky uživatelů  
c - Počáteční parametry UI  
m - Informace o nedostatku paměti nebo závažné informace o ukončení  
o - Zprávy o nedostatku místa na disku  
p - Vlastnosti terminálu  
v - Podrobný výstup  
x - Zvláštní informace o ladění  
+ - Dodatek ke stávajícímu souboru protokolu  
! - Vyrovnání každé řádky v protokolu  
\* - Zaprotokolování všech informací kromě možností v a x
</td>
</tr>
<tr class="alternateRow">
<td style="border:1px solid black;">
**/log &lt;soubor\_protokolu&gt;**
</td>
<td style="border:1px solid black;">
Ekvivalent /l\* &lt;soubor\_protokolu&gt;
</td>
</tr>
</table>
 
**Poznámka:** V jednom příkazu je možné použít více přepínačů. Další informace o podporovaných instalačních přepínačích získáte v [článku 824687 znalostní báze Microsoft Knowledge Base](http://support.microsoft.com/kb/824687). Další informace o službě Windows Installer získáte na webu MSDN služby Windows Installer.

**Informace o instalaci**

Pokud chcete opravu zabezpečení nainstalovat bez zásahu uživatele, zadejte na příkazovém řádku příslušný příkaz:

**NDP20-KB922770-x86.exe /qn**

**NDP20-KB922770-x64.exe /qn**

**NDP20-KB922770-ia64.exe /qn**

**Poznámka:** Použitím přepínače **/qn** se potlačí všechny zprávy. Potlačí se také zprávy o selhání. Správci by měli při použití přepínače /**qn** používat jednu z podporovaných metod ověření, zda instalace proběhla úspěšně.

Jestliže chcete tuto aktualizaci zabezpečení nainstalovat bez vynucení restartování, zadejte příslušný příkaz na příkazovém řádku:

**NDP20-KB922770-x86.exe /norestart**

**NDP20-KB922770-x64.exe /norestart**

**NDP20-KB922770-ia64.exe /norestart**

Informace o způsobu instalace této aktualizace zabezpečení pomocí služby SUS získáte na [webu služby Software Update Services](http://go.microsoft.com/fwlink/?linkid=21125). Další informace o způsobu instalace této aktualizace zabezpečení pomocí služby Windows Server Update Services získáte na [webu služby Windows Server Update Services](http://go.microsoft.com/fwlink/?linkid=50120). Tato aktualizace zabezpečení bude také k dispozici prostřednictvím [webu Microsoft Update](http://update.microsoft.com/microsoftupdate).

**Požadavek na restartování**
Tato aktualizace nevyžaduje restartování. Instalační služba pozastaví příslušnou službu, nainstaluje aktualizaci a pak danou službu opět spustí. Pokud však z nějakého důvodu nebude možné službu zastavit nebo pokud budou některé potřebné soubory používány, bude nutné počítač restartovat. Jestliže k tomuto chování dojde, zobrazí se zpráva doporučující restartování počítače.

Pokud nechcete počítač restartovat, před instalací aktualizace zabezpečení zastavte všechny služby obsahující uvedenou chybu a ukončete všechny aplikace, které by mohly používat soubory obsahující uvedenou chybu. Další informace o důvodech, které mohou způsobit zobrazení výzvy k restartování počítače, najdete v [článku 887012 znalostní báze Microsoft Knowledge Base](http://support.microsoft.com/kb/887012).

**Informace o odinstalaci**
Tuto aktualizaci je možné odebrat pomocí panelu Přidat nebo odebrat programy v okně Ovládací panely.

**Informace o souborech**
Anglická verze této aktualizace má následující atributy souborů (nebo novější). Data a časy jednotlivých souborů jsou uvedeny ve formátu UTC (Coordinated Universal Time). Při zobrazení informací o souboru jsou data a čas převedeny na místní čas. Rozdíl mezi místním časem a časem UTC naleznete na kartě **Časové pásmo** na panelu Datum a čas v okně Ovládací panely.

Microsoft .NET Framework verze 2.0

| Název souboru  | Verze         | Datum         | Čas  | Velikost  |
|----------------|---------------|---------------|------|-----------|
| aspnet\_wp.exe | 2.0.50727.210 | 13. září 2006 | 0:10 | 23 040    |
| webengine.dll  | 2.0.50727.210 | 13. září 2006 | 0:10 | 300 032   |
| System.web.dll | 2.0.50727.210 | 13. září 2006 | 0:11 | 5 029 888 |

Rozhraní Microsoft .NET Framework verze 2.0 na serveru Windows Server, 2003 Enterprise Edition pro systémy s procesorem Itanium; Windows Server 2003, Datacenter Edition pro systémy s procesorem Itanium; Windows Server 2003, Enterprise Edition SP1 pro systémy s procesorem Itanium; a Windows Server 2003, Datacenter Edition SP1 pro systémy s procesorem Itanium:

| Název souboru  | Verze         | Datum         | Čas  | Velikost  |
|----------------|---------------|---------------|------|-----------|
| aspnet\_wp.exe | 2.0.50727.210 | 12. září 2006 | 4:18 | 73 728    |
| aspnet\_wp.exe | 2.0.50727.210 | 13. září 2006 | 0:10 | 23 040    |
| webengine.dll  | 2.0.50727.210 | 12. září 2006 | 4:18 | 868 864   |
| webengine.dll  | 2.0.50727.210 | 13. září 2006 | 0:10 | 300 032   |
| System.web.dll | 2.0.50727.210 | 12. září 2006 | 8:24 | 4 599 808 |
| System.web.dll | 2.0.50727.210 | 13. září 2006 | 0:11 | 5 029 888 |

Rozhraní Microsoft .NET Framework verze 2.0 pro server Windows Server 2003, Standard x64 Edition; Windows Server 2003, Enterprise x64 Edition; a Windows Server 2003, Datacenter x64 Edition; Windows Server 2003 R2, Standard x64 Edition; Windows Server 2003 R2, Enterprise x64 Edition; a Windows Server 2003 R2, Datacenter x64 Edition:

| Název souboru  | Verze         | Datum         | Čas  | Velikost  |
|----------------|---------------|---------------|------|-----------|
| aspnet\_wp.exe | 2.0.50727.210 | 12. září 2006 | 4:11 | 34 816    |
| aspnet\_wp.exe | 2.0.50727.210 | 13. září 2006 | 0:10 | 23 040    |
| webengine.dll  | 2.0.50727.210 | 12. září 2006 | 4:11 | 540 672   |
| webengine.dll  | 2.0.50727.210 | 13. září 2006 | 0:10 | 300 032   |
| System.web.dll | 2.0.50727.210 | 12. září 2006 | 7:32 | 4 964 352 |
| System.web.dll | 2.0.50727.210 | 13. září 2006 | 0:11 | 5 029 888 |

**Ověření instalace aktualizace**

**Informace o verzi souboru**

**Poznámka:** Vzhledem k různým verzím systému Microsoft Windows se následující postup může lišit od postupu ve vašem počítači. Pokud tomu tak je, bude třeba před dokončením následujících kroků konzultovat dokumentaci k produktu.

1.  Klepněte na tlačítko **Start** a potom na příkaz **Hledat**.
2.  Ve skupinovém rámečku **Průvodce vyhledáváním** v **podokně Výsledky hledání** klepněte na odkaz **Všechny soubory a složky**.
3.  Do pole **Část nebo celý název souboru** zadejte název souboru z příslušné tabulky a klepněte na tlačítko **Hledat**.
4.  V seznamu souborů klepněte pravým tlačítkem myši na název souboru z příslušné tabulky s informacemi o souborech a klepněte na příkaz **Vlastnosti**.
5.  Na kartě **Verze** zjistěte verzi souboru nainstalovaného v počítači a porovnejte ji s verzí popsanou v příslušné tabulce s informacemi o souborech.  
    **Poznámka:** Atributy (kromě verze souboru) se mohou při instalaci změnit. Porovnání jiných atributů souboru s informacemi v příslušné tabulce není spolehlivou metodou ověření instalace aktualizace. V určitých případech mohou být soubory při instalaci přejmenovány. Pokud soubor nebo informace o verzi nejsou k dispozici, použijte k ověření instalace aktualizace některou jinou metodu.

### Další informace

**Poděkování**

Společnost Microsoft tímto [děkuje](http://go.microsoft.com/fwlink/?linkid=21127) za spolupráci při ochraně zákazníků:

-   Jaswinderu Hayreovi ze společnosti [Ernst & Young's Advanced Security Center](http://www.ey.com/security) za oznámení chyby zabezpečení rozhraní .NET Framework 2.0 typu přesměrování skriptování mezi servery - [CVE-2006-3436](http://www.cve.mitre.org/cgi-bin/cvename.cgi?name=cve-2006-3436).

**Získání dalších aktualizací zabezpečení:**

Aktualizace odstraňující další problémy se zabezpečením získáte v následujících umístěních:

-   Aktualizace zabezpečení jsou k dispozici na [webu služby Stažení softwaru (Microsoft Download Center)](http://go.microsoft.com/fwlink/?linkid=21129). Nejsnadněji je naleznete hledáním podle klíčového slova oprava\_zabezpečení (security\_patch).
-   Aktualizace pro klientské platformy jsou k dispozici na [webu Microsoft Update](http://go.microsoft.com/fwlink/?linkid=40747).

**Technická podpora:**

-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Hovory související s aktualizacemi zabezpečení jsou bezplatné.
-   Mezinárodní zákazníci získají podporu u místních zastoupení společnosti Microsoft. Technická podpora související s aktualizacemi zabezpečení je bezplatná. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).

**Zdroje informací o zabezpečení:**

-   Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).
-   [TechNet Update Management Center](http://go.microsoft.com/fwlink/?linkid=69903)
-   [Služba Microsoft Software Update Services](http://go.microsoft.com/fwlink/?linkid=21133)
-   [Služba Microsoft Windows Server Update Services](http://go.microsoft.com/fwlink/?linkid=50120)
-   [Nástroj MBSA](http://go.microsoft.com/fwlink/?linkid=21134) (Microsoft Baseline Security Analyzer)
-   [Windows Update](http://go.microsoft.com/fwlink/?linkid=21130)
-   [Microsoft Update](http://update.microsoft.com/microsoftupdate)
-   Katalog systému Windows Update: Další informace o katalogu systému Windows Update získáte v [článku 323166 znalostní báze Microsoft Knowledge Base](http://support.microsoft.com/kb/323166).
-   [Office Update](http://go.microsoft.com/fwlink/?linkid=21135)

**Služba Software Update Services:**

Pomocí služby Microsoft Software Update Services (SUS) mohou správci systémů rychle a spolehlivě instalovat nejnovější důležité aktualizace zabezpečení pro servery se systémem Windows 2000 a Windows Server 2003 i pro stolní počítače se systémem Windows 2000 Professional nebo Windows XP Professional.

Další informace o způsobu nasazení aktualizací zabezpečení pomocí služby SUS získáte na [webu služby Software Update Services](http://go.microsoft.com/fwlink/?linkid=21133).

**Služba Windows Server Update Services:**

Pomocí služby Windows Server Update Services (WSUS) mohou správci systémů rychle a spolehlivě instalovat nejnovější důležité aktualizace zabezpečení pro systémy Windows 2000 a vyšší, sadu Office XP a vyšší, Exchange Server 2003 a SQL Server 2000 do systémů Windows 2000 a novějších.

Další informace o způsobu nasazení aktualizací zabezpečení pomocí služby Windows Server Update Services získáte na [webu služby Windows Server Update Services](http://go.microsoft.com/fwlink/?linkid=50120).

**Systems Management Server:**

Microsoft Systems Management Server (SMS) představuje v rozlehlých sítích řešení pro správu aktualizací s rozsáhlými možnostmi konfigurace. Umožňuje správcům identifikovat počítače se systémem Windows, které vyžadují aktualizace zabezpečení, a provést řízenou instalaci těchto aktualizací v celé rozlehlé síti, a to s minimálním dopadem na koncové uživatele. Další informace o tom, jak mohou správci pomocí serveru SMS 2003 instalovat aktualizace zabezpečení, získáte na webu [SMS 2003 Security Patch Management](http://go.microsoft.com/fwlink/?linkid=22939). Uživatelé serveru SMS 2.0 mohou při instalaci aktualizací zabezpečení použít také sadu [Software Updates Service Feature Pack](http://go.microsoft.com/fwlink/?linkid=33340). Další informace o serveru SMS získáte na [webu serveru SMS](http://go.microsoft.com/fwlink/?linkid=21158).

**Poznámka:** Server SMS využívá nástroj MBSA (Microsoft Baseline Security Analyzer), nástroj pro rozpoznávání sady Microsoft Office a nástroj pro vyhledávání aktualizací v rozlehlých sítích (Enterprise Update Scan Tool - EST), a poskytuje tak podporu pro zjišťování a instalaci aktualizací uvedených v bulletinech zabezpečení. Tyto nástroje nemusí některé softwarové aktualizace zjistit. V takovém případě mohou správci použít funkce serveru SMS a nasměrovat aktualizace do určitých systémů. Další informace o tomto postupu najdete na následujícím [webu](http://go.microsoft.com/fwlink/?linkid=33341). Některé aktualizace zabezpečení vyžadují po restartování počítače oprávnění správce. Správci mohou k instalaci těchto aktualizací použít nástroj Elevated Rights Deployment Tool (k dispozici v sadě [SMS 2003 Administration Feature Pack](http://go.microsoft.com/fwlink/?linkid=33387) a [SMS 2.0 Administration Feature Pack](http://go.microsoft.com/fwlink/?linkid=21161)).

**Zřeknutí se záruky:**

Informace ve znalostní bázi Microsoft Knowledge Base jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   V1.0 (10. října 2006): Bulletin byl publikován.
-   V1.1 (11. října 2006): Bulletin byl aktualizován v částech Upozornění a Jaké jsou známé problémy, s nimiž se mohou zákazníci setkat v případě instalace této aktualizace zabezpečení? v oddíle Nejčastější dotazy týkající se této aktualizace zabezpečení.
-   V1.2 (25. října 2006): Bulletin byl aktualizován z důvodu zařazení systému Microsoft Windows Server 2003 pro systémy s procesorem Itanium mezi Software neobsahující tuto chybu. Do části Nejčastější dotazy týkající se této aktualizace zabezpečení byly přidány dotazy „Proč je systém Microsoft Windows Server 2003 pro systémy s procesorem Itanium uveden v části Software neobsahující tuto chybu?“ a „Proč se rozhraní Microsoft .NET Framework 2.0 neinstaluje v systému Microsoft Windows Server 2003 pro systémy s procesorem Itanium?“.
-   V1.3 (29. listopadu 2006): Bulletin byl aktualizován v částech Upozornění a Jaké jsou známé problémy, s nimiž se mohou zákazníci setkat v případě instalace této aktualizace zabezpečení? v oddíle Nejčastější dotazy týkající se této aktualizace zabezpečení.

*Built at 2014-04-18T01:50:00Z-07:00*
