---
Title: Informační zpravodaj zabezpečení společnosti Microsoft 954462

TOCTitle: 954462

ms:assetid: 954462

ms:mtpsurl: https://technet.microsoft.com/cs-CZ/library/954462(v=Security.10)

ms:contentKeyID: 61223581

---

Security Advisory

# Informační zpravodaj zabezpečení společnosti Microsoft 954462 #

## Nárůst útoků vkládáním příkazů SQL zneužívajících neověřených vstupů uživatelských dat ##

Publikováno: 24. června 2008

Společnost Microsoft si je vědoma nedávného zvýšení tříd útoků zaměřených na weby, které využívají technologie Microsoft ASP a ASP.NET, ale neřídí se doporučeným postupem pro vývoj bezpečných webových aplikací. Tyto útoky vkládáním příkazu SQL nezneužívají konkrétní chyby zabezpečení softwaru, ale místo toho se zaměřují na weby, které se neřídí postupy bezpečného kódování pro přístup k datům uloženým v relační databázi a manipulaci s nimi. Pokud je tento útok vkládáním příkazu SQL úspěšný, útočník může zneužít data uložená v těchto databázích a případně spustit vzdálený kód. Klienti prohlížející napadený server by mohli být nevědomě přesměrováni na škodlivé weby, ze kterých by mohl být do klientského počítače instalován malware.

**Skutečnosti snižující závažnost rizika:**

Tuto chybu zabezpečení nelze zneužít ve webových aplikacích, které se řídí obecně uznávanými doporučenými postupy pro vývoj bezpečných webových aplikací ověřováním vstupu uživatelských dat.

### Obecné informace ###

## Přehled ##

**Účel tohoto informačního zpravodaje:** Jako pomoc správcům při identifikaci a opravě ohroženého kódu webových aplikací ASP a ASP.NET, který se neřídí doporučenými postupy pro vývoj bezpečných webových aplikací.

**Stav informačního zpravodaje:** Byl vydán Informační zpravodaj zabezpečení společnosti Microsoft a související nástroje.

**Doporučení:** Přečtěte si navrhované akce a podle potřeby proveďte konfiguraci. Správcům serverů doporučujeme také posoudit efektivitu popsaných nástrojů a používat je podle potřeby.

Tento informační zpravodaj se týká následujícího softwaru:

<p></p>

<table style="border:1px solid black;">

<tr>

<th colspan="1" style="border:1px solid black;">

</th></tr>
<tr>

<th colspan="1" style="border:1px solid black;">

Související software
</th></tr>
<tr>

<td colspan="1" style="border:1px solid black;">

Technologie Microsoft ASP a ASP.NET
</td></tr>
</table>

<p></p>

## Nejčastější dotazy ##

**Co je cílem tohoto informačního zpravodaje?**

Cílem tohoto informačního zpravodaje je pomoci správcům webu při identifikaci možných problémů s kódem webových aplikací ohroženým možnými útoky vkládáním příkazu SQL. Dalším cílem je poskytnutí náhradního řešení pro snížení rizika útoků na server vkládáním příkazu SQL během opravy aplikací.

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**

Ne. Každý kód webové aplikace, který se řídí obecně uznávanými doporučenými postupy pro zabezpečení, je výrazně méně ohrožen útokem vkládáním příkazu SQL. Přestože se nejedná o chybu zabezpečení, byl tento informační zpravodaj vydán, aby upozornil správce na ohrožené weby a poskytl jim pomoc s tímto problémem.

**Jaká je příčina tohoto ohrožení?**

Nedostatečné ověřování vstupu uživatele může útočníkovi umožnit vložení příkazu SQL do pole pro zadávání, který poté může spustit zdroj dat a způsobit tak poškození databáze nebo spuštění kódu na serveru.

**K čemu by mohl útočník tuto funkci zneužít?**

Útočníci mohou vytvořit automatizovaný útok, který může využít chyby zabezpečení týkající se vkládání příkazu SQL na webech, které se neřídí doporučenými postupy pro vývoj webových aplikací. Ohrozí-li útočník web, může na serveru provést mnoho škodlivých operací, například odstranit databázi a přesměrovat klienty prohlížející tento server na škodlivé weby, ze kterých může být do klientského počítače instalován malware.

## Doporučené postupy ##

Společnost Microsoft našla několik nástrojů pro pomoc správcům. Tyto nástroje zahrnují rozpoznání, ochranu a identifikaci možného kódování, které by mohlo být zneužito útočníkem.

* **Rozpoznání – nástroj HP Scrawlr**
Společnost Hewlett Packard vyvinula bezplatný nástroj pro prověřování, který je schopen identifikovat, zda je web ohrožen vkládáním příkazu SQL. Tento nástroj a podporu pro jeho používání lze nalézt v článku [Finding SQL Injection with Scrawlr](http://www.communities.hp.com/securitysoftware/blogs/spilabs/archive/2008/06/23/finding-sql-injection-with-scrawlr.aspx) na webu [HP Security Center](http://www.communities.hp.com/securitysoftware/).

**Podrobný popis:**

Tento nástroj je analytický nástroj typu černé skříňky (tzn. není vyžadován zdrojový kód). Uživatel zadá spouštěcí adresu URL a nástroj provede následující akce:

* Rekurzivně projde hypertextové odkazy v této adrese URL a vytvoří strom webu.

* Odešle požadavky HTTP obsahující řetězce útoku vkládáním příkazu SQL v polích formuláře, parametrech řetězce dotazu a hodnotách souboru cookie a otestuje podrobné vkládání příkazu SQL ve všech nalezených odkazech.

* Zkontroluje, zda se v odpovědi HTTP ze serveru nenachází chybové zprávy SQL, které by naznačovaly chybu zabezpečení týkající se vkládání příkazu SQL.

* Oznámí všechny stránky, na kterých by mohl být uživatel touto chybou zabezpečení ohrožen, a také související pole pro zadávání. Nástroj by mohl například oznámit, že pole „uživatelské jméno“ a „heslo“ na stránce „foo.asp“ jsou touto chybou zabezpečení ohrožena.

* **Ochrana – nástroj UrlScan verze 3.0 Beta**
Nástroj UrlScan verze 3.0 Beta je nástroj pro zabezpečení společnosti Microsoft, který omezuje typ požadavků HTTP, které Internetová informační služba (IIS) zpracuje. Blokováním určitých požadavků HTTP pomáhá nástroj UrlScan zabránit tomu, aby se požadavky, které by mohly být škodlivé, dostaly k webové aplikaci na serveru. Nástroj UrlScan 3.0 lze nainstalovat ve službě IIS 5.1 a novější, včetně služby IIS 7.0. Nástroj UrlScan 3.0 lze nalézt na webu [URLScan Tool 3.0 Beta](http://learn.iis.net/page.aspx/473/using-urlscan).

**Podrobný popis:**

Nástroj UrlScan verze 3.0 je nástroj, který umožní implementaci mnoha různých pravidel pro lepší ochranu webových aplikací na serverech před útoky vkládáním příkazu SQL. Patří sem následující funkce:

* Možnost implementovat pravidla odmítnutí aplikovaná nezávisle na adresách URL, řetězcích dotazů, všech záhlavích a určitých záhlavích nebo na jakékoli kombinaci výše uvedených možností.

* Globální část DenyQueryString umožňuje přidávat pravidla odmítnutí řetězců dotazů také s možností kontroly verze bez řídicí sekvence řetězce dotazu.

* Možnost v pravidlech odmítnutí používat řídicí sekvence pro odmítání znaku CRLF a dalších netisknutelných sekvencí znaků v konfiguraci.

* Několik instancí nástroje UrlScan lze instalovat jako filtr stránek, každý s vlastní konfigurací a možnostmi protokolování (urlscan.ini).

* Oznámení o změně konfigurace (urlscan.ini) se budou šířit do pracovních procesů bez nutnosti recyklace. Výjimkou jsou nastavení protokolu.

* Poskytování chyb konfigurace s popisem rozšířeného protokolování.

* **Identifikace – analyzátor zdrojového kódu společnosti Microsoft pro vkládání příkazu SQL (Microsoft Source Code Analyzer for SQL Injection)**  
Byl vyvinut nástroj pro analýzu zdrojového kódu SQL. Tento nástroj lze používat pro zjištění kódu ASP ohroženého útokem vkládáním příkazu SQL. Tento nástroj lze nalézt v [článku 954476 znalostní báze Microsoft Knowledge Base](http://support.microsoft.com/kb/954476/cs).

**Podrobný popis:**

Analyzátor zdrojového kódu společnosti Microsoft pro vkládání příkazu SQL je samostatný nástroj, který mohou zákazníci spustit ve svém vlastním zdrojovém kódu ASP. Kromě vlastního nástroje obsahuje nástroj také dokumentaci o způsobech vyřešení problému, které nástroj nalezne v analyzovaném kódu. Mezi klíčové funkce tohoto nástroje patří:

* Ve zdrojovém kódu ASP hledá kód, který by mohl vést k chybě zabezpečení týkající se vkládání příkazu SQL.

* Generuje výstup zobrazující kódovaný problém.

* Tento nástroj identifikuje pouze chyby zabezpečení v klasickém kódu ASP. Nástroj není funkční pro kód ASP.NET.

* **Další informace**  
Společnost Microsoft má k dispozici další zdroje pro pomoc správcům při identifikaci a opravě problémů spojených s touto chybou zabezpečení.

* Odkazy na další dokumentaci týkající se doporučeného postupu pro vkládání příkazů SQL a kódování:  
[Ochrana proti vkládání příkazu pro server SQL](http://msdn.microsoft.com/en-us/library/aa224806.aspx)

   [Ochrana proti vkládání příkazu SQL pro technologii ASP](http://msdn.microsoft.com/en-us/library/cc676512.aspx)

   [Postupy: Ochrana před vkládáním příkazu SQL pro technologii ASP.NET](http://msdn.microsoft.com/en-us/library/ms998271.aspx)

   [Postup kódování pro ochranu technologie ASP.NET před vkládáním příkazu SQL](http://forums.asp.net/t/1254125.aspx)

   [Filtrování vkládání příkazu SQL z klasických technologií ASP](http://blogs.iis.net/nazim/archive/2008/04/28/filtering-sql-injection-from-classic-asp.aspx)

  [Blog o výzkumu chyby zabezpečení týkající se útoku vkládáním příkazu SQL a obrana proti ní](http://blogs.technet.com/swi/archive/2008/05/29/sql-injection-attack.aspx)

  

### Další informace ###

Zákazníci, kteří se domnívají, že mohou být touto možnou chybou zabezpečení postiženi, mohou získat technickou podporu na webu technické podpory společnosti Microsoft. Technická podpora související s aktualizacemi zabezpečení nebo antivirovou podporou je bezplatná. Zákazníci mohou využít kteroukoli z možností uvedených na webu [Pomoc a podpora společnosti Microsoft](http://support.microsoft.com/?ln=cs).

Všichni zákazníci by si měli nainstalovat nejnovější aktualizace zabezpečení vydané společností Microsoft. Pomohou tak zajistit ochranu svých systémů před pokusy o zneužití. Zákazníci, kteří povolili funkci Automatické aktualizace, automaticky obdrží všechny aktualizace pro systém Windows. Další informace o aktualizacích zabezpečení získáte na webu [Microsoft Security Central](http://www.microsoft.com/security/default.mspx).

**Zdroje informací:**

* Zpětnou vazbu můžete poskytnout vyplněním formuláře na webu [Pomoc a podpora společnosti Microsoft: Kontaktujte nás](https://support.microsoft.com/common/survey.aspx?scid=sw;en;1257&amp;amp;showpage=1&amp;amp;ws=technet&amp;amp;sd=tech).

* Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/?ln=cs).

* Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).

* Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

* <p>24. června 2008: Informační zpravodaj byl publikován</p>

*Built at 2014-04-18T01:50:00Z-07:00*


