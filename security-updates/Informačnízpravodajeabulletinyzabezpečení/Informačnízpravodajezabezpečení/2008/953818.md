---
Title: Informační zpravodaj zabezpečení společnosti Microsoft 953818

TOCTitle: 953818

ms:assetid: 953818

ms:mtpsurl: https://technet.microsoft.com/cs-CZ/library/953818(v=Security.10)

ms:contentKeyID: 61223578

---

Security Advisory

# Informační zpravodaj zabezpečení společnosti Microsoft 953818 #

## Smíšené ohrožení z kombinovaného útoku při použití prohlížeče Apple Safari na platformě systému Windows ##

Publikováno: 30. května 2008 | Aktualizováno: 14. dubna 2009

**Verze:** 2.0

Společnost Microsoft vyšetřuje veřejné zprávy o smíšeném ohrožení, které umožňuje spuštění vzdáleného kódu ve všech podporovaných verzích systému Windows XP a Windows Vista, pokud byl pro systém Windows instalován prohlížeč Apple Safari. Prohlížeč Safari není ve výchozím nastavení systému Windows XP nebo Windows Vista nainstalován. Je třeba jej instalovat nezávisle nebo pomocí aplikace Apple Software Update. Tento zpravodaj by si měli přečíst zákazníci, kteří používají prohlížeč Safari v počítači se systémem Windows.

Byl vydán bulletin zabezpečení společnosti Microsoft [MS09-014](http://go.microsoft.com/fwlink/?linkid=146659), Kumulativní aktualizace zabezpečení pro aplikaci Internet Explorer (963027), a [MS09-015](http://go.microsoft.com/fwlink/?linkid=146803), Chyba zabezpečení se smíšeným ohrožením ve funkci SearchPath umožňuje zvýšení úrovně oprávnění (959426), které tento problém řeší. Další informace o tomto problému, včetně odkazů na aktualizace zabezpečení, získáte v bulletinech [MS09-014](http://go.microsoft.com/fwlink/?linkid=146659) a [MS09-015](http://go.microsoft.com/fwlink/?linkid=146803).

Podpora společnosti Apple vydala informační zpravodaj zabezpečení, který řeší chybu zabezpečení prohlížeče Apple Safari 3.1.2 pro systém Windows. Další informace naleznete v informačním zpravodaji zabezpečení společnosti Apple [About the security content of Safari 3.1.2 for Windows](http://support.apple.com/kb/ht2092) (O obsahu zabezpečení prohlížeče Safari 3.1.2 pro systém Windows).

Skutečnosti snižující závažnost rizika:

* Zákazníci, kteří změnili výchozí umístění v případě, že prohlížeč Safari ukládá obsah stažení na místní disk, nejsou ovlivněni tímto smíšeným ohrožením.

### Obecné informace ###

## Přehled ##

**Účel tohoto informačního zpravodaje:** Tento informační zpravodaj má sloužit jako první upozornění zákazníkům na tuto chybu zabezpečení. Také obsahuje další informace o dopadu na platformy systému Windows.

**Stav informačního zpravodaje:** Informační zpravodaj byl publikován.

**Doporučení:** Přečtěte si navrhované akce a podle potřeby proveďte konfiguraci.

<table style="border:1px solid black;">

<tr>

<th colspan="2" style="border:1px solid black;">

Odkazy
</th>
<th colspan="2" style="border:1px solid black;">

Identifikace
</th></tr>
<tr>

<td colspan="2" style="border:1px solid black;">

**Článek znalostní báze Microsoft Knowledge Base s číslem**
</td>
<td colspan="2" style="border:1px solid black;">

[953818](http://support.microsoft.com/kb/953818/cs)
</td></tr>
<tr>

<td colspan="2" style="border:1px solid black;">

**Bulletin zabezpečení společnosti Microsoft**
</td>
<td colspan="2" style="border:1px solid black;">

[MS09-014](http://go.microsoft.com/fwlink/?linkid=146659)
</td></tr>
<tr>

<td colspan="2" style="border:1px solid black;">

**Bulletin zabezpečení společnosti Microsoft**
</td>
<td colspan="2" style="border:1px solid black;">

[MS09-015](http://go.microsoft.com/fwlink/?linkid=146803)
</td></tr>
<tr>

<td colspan="2" style="border:1px solid black;">

**Odkaz na seznam CVE**
</td>
<td colspan="2" style="border:1px solid black;">

[CVE-2008-2540](http://www.cve.mitre.org/cgi-bin/cvename.cgi?name=cve-2008-2540)
</td></tr>
</table>

Tento informační zpravodaj se vztahuje k následujícímu softwaru.

<table style="border:1px solid black;">

<tr>

<th colspan="1" style="border:1px solid black;">

</th></tr>
<tr>

<th colspan="1" style="border:1px solid black;">

Související software
</th></tr>
<tr>

<td colspan="1" style="border:1px solid black;">

Windows XP Service Pack 2
</td></tr>
<tr>

<td colspan="1" style="border:1px solid black;">

Windows XP Service Pack 3
</td></tr>
<tr>

<td colspan="1" style="border:1px solid black;">

Windows XP Professional x64 Edition
</td></tr>
<tr>

<td colspan="1" style="border:1px solid black;">

Windows XP Professional x64 Edition Service Pack 2
</td></tr>
<tr>

<td colspan="1" style="border:1px solid black;">

Windows Vista
</td></tr>
<tr>

<td colspan="1" style="border:1px solid black;">

Windows Vista Service Pack 1
</td></tr>
<tr>

<td colspan="1" style="border:1px solid black;">

Windows Vista x64 Edition
</td></tr>
<tr>

<td colspan="1" style="border:1px solid black;">

Windows Vista x64 Edition Service Pack 1
</td></tr>
<tr>

<td colspan="1" style="border:1px solid black;">

Internet Explorer 6 pro systém Windows XP Service Pack 2, Windows XP Service Pack 3, Windows XP Professional x64 Edition a Windows XP Professional x64 Edition Service Pack 2
</td></tr>
<tr>

<td colspan="1" style="border:1px solid black;">

Internet Explorer 7 pro systém Windows XP Service Pack 2, Windows XP Service Pack 3, Windows XP Professional x64 Edition a Windows XP Professional x64 Edition Service Pack 2
</td></tr>
<tr>

<td colspan="1" style="border:1px solid black;">

Internet Explorer 7 pro systém Windows Vista, Windows Vista Service Pack 1, Windows Vista x64 Edition a Windows Vista x64 Edition Service Pack 1
</td></tr>
</table>

## Nejčastější dotazy ##

**Co je cílem tohoto informačního zpravodaje?**

Tento informační zpravodaj vysvětluje veřejné zprávy o smíšeném ohrožení, které by mohlo umožnit spuštění vzdáleného kódu a zasáhnout všechny podporované edice systému Windows XP a Windows Vista. Seznam softwaru obsahujícího tuto chybu získáte kontrolou softwaru uvedeného v části „Přehled“.

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**

Byl vydán bulletin zabezpečení společnosti Microsoft [MS09-014](http://go.microsoft.com/fwlink/?linkid=146659), Kumulativní aktualizace zabezpečení pro aplikaci Internet Explorer (963027), a [MS09-015](http://go.microsoft.com/fwlink/?linkid=146803), Chyba zabezpečení se smíšeným ohrožením ve funkci SearchPath umožňuje zvýšení úrovně oprávnění (959426), které tento problém řeší.

**Jaká je příčina tohoto ohrožení?**

Kombinace výchozího umístění stažených položek v prohlížeči Safari a toho, jak plocha systému Windows zpracovává spustitelné soubory, vytváří smíšené ohrožení, při němž mohou být soubory staženy do počítače uživatele bez výzvy umožňující spuštění. Prohlížeč Safari je k dispozici jako samostatná instalace nebo prostřednictvím aplikace Apple Software Update.

**K čemu by mohl útočník tuto funkci zneužít?**

Útočník by mohl přimět uživatele k návštěvě speciálně vytvořené webové stránky, jež by mohla stáhnout obsah do počítače uživatele a spustit ho místně s použitím stejných oprávnění jako přihlášený uživatel.

## Doporučené postupy ##

* Použijte aktualizace uvedené v bulletinech zabezpečení společnosti Microsoft [MS09-014](http://go.microsoft.com/fwlink/?linkid=146659), Kumulativní aktualizace zabezpečení pro aplikaci Internet Explorer (963027), a [MS09-015](http://go.microsoft.com/fwlink/?linkid=146803), Chyba zabezpečení se smíšeným ohrožením ve funkci SearchPath umožňuje zvýšení úrovně oprávnění (959426), které se týkají vašeho prostředí.

* Jestliže používáte prohlížeč Apple Safari v systému Windows, ujistěte se, že se jedná o verzi 3.1.2 nebo vyšší. Nejnovější aktualizace prohlížeče Apple Safari je k dispozici na webu [Apple Safari Download](http://www.apple.com/safari/download/).

* Přečtěte si článek znalostní báze Microsoft Knowledge Base související s tímto zpravodajem.

#### Možná zástupná řešení ####

Společnost Microsoft testovala následující zástupná řešení. Přestože tato zástupná řešení neopravují samotnou chybu zabezpečení, pomáhají blokovat známé způsoby útoku. Případná omezení funkčnosti způsobená daným zástupným řešením jsou uvedena v následující části.

* Změňte umístění stažených položek obsahu v prohlížeči Safari na nově vytvořený adresář

	1. Vytvořte nový adresář, např. c:\SafariDownload.

	2. V prohlížeči Safari klepněte na nabídku **Úpravy** a potom přejděte na položku **Předvolby**.

	3. U možnosti **Uložit stažené soubory do:** zvolte nově vytvořený adresář.

### Další informace ###

**Poděkování:**

* [Avivu Raffovi](http://aviv.raffon.net/) za spolupráci a oznámení smíšeného ohrožení prohlížeče Safari a aplikace Microsoft Internet Explorer

**Zdroje informací:**

* Zpětnou vazbu můžete poskytnout vyplněním formuláře na webu [Pomoc a podpora společnosti Microsoft: Kontaktujte nás](https://support.microsoft.com/common/survey.aspx?scid=sw;en;1257&amp;amp;showpage=1&amp;amp;ws=technet&amp;amp;sd=tech).

* Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/?ln=cs).

* Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).

* Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

* V1.0 (30. května 2008): Informační zpravodaj byl publikován.

* V1.1 (6. června 2008): Provedena změna v postupu zástupného řešení a přidáno poděkování.

* V1.2 (20. června 2008): Informační zpravodaj byl aktualizován o odkaz na související informační zpravodaj zabezpečení společnosti Apple.

* V1.3 (2. července 2008): Byla aktualizována část Doporučené postupy.

* V2.0 (14. dubna 2009): Byly přidány odkazy na bulletiny MS09-014 a MS09-015, které popisují problém v tomto informačním zpravodaji.

*Built at 2014-04-18T01:50:00Z-07:00*


