---
Title: Informační zpravodaj zabezpečení společnosti Microsoft 961509

TOCTitle: 961509

ms:assetid: 961509

ms:mtpsurl: https://technet.microsoft.com/cs-CZ/library/961509(v=Security.10)

ms:contentKeyID: 61223591

---

Security Advisory

# Informační zpravodaj zabezpečení společnosti Microsoft 961509 #

## Výzkum prokázal možnost kolizních útoků na algoritmus MD5 ##

Publikováno: 30. prosince 2008

Společnost Microsoft si je vědoma zveřejnění výzkumu prokazujícího úspěšnost útoku na digitální certifikáty X.509 podepsané pomocí hašovacího algoritmu MD5, k němuž došlo v rámci konference pro zabezpečení. Tato metoda útoku by útočníkovi umožnila vytvořit dodatečné digitální certifikáty s jiným obsahem, které by měly stejný digitální podpis jako originální certifikát. U algoritmu MD5 byla již v minulosti zjištěna chyba zabezpečení, ke skutečnému útoku však ještě nedošlo.

Toto nové prohlášení nijak významně nezvyšuje riziko, jemuž uživatelé čelí. Pracovníci výzkumu nezveřejnili kryptografické pozadí útoku a bez této informace nelze útok opakovat. Společnost Microsoft nemá zprávy o žádných aktivních útocích zneužívajících této chyby. Aktivně spolupracuje s certifikačními úřady, které informuje o tomto novém výzkumu a kterým zároveň nabízí možnost migrace na novější podpisový algoritmus SHA-1.

Přestože se nejedná o chybu zabezpečení jejího produktu, společnost Microsoft aktivně sleduje situaci a ve spolupráci s certifikačními úřady postiženými touto chybou informuje své zákazníky, kterým také dle potřeby poskytuje podporu.

Skutečnosti snižující závažnost rizika:

* Společnost Microsoft neví o žádných konkrétních útocích na algoritmus MD5, proto dříve vydané certifikáty, podepsané pomocí algoritmu MD5, nemusejí být zrušeny. Tato chyba se týká pouze certifikátů podepsaných pomocí algoritmu MD5 až poté, co byla zveřejněna metoda útoku.

* Většina veřejných certifikačních úřadů již pro podepisování certifikátů nepoužívá algoritmus MD5, neboť provedly upgrade na bezpečnější algoritmus SHA-1. Zákazníkům doporučujeme kontaktovat svůj certifikační úřad, kde získají potřebné informace.

* Weby používající certifikáty rozšířeného ověření (EV) mají ve většině moderních prohlížečů zelený adresní řádek. Tyto certifikáty jsou vždy podepsány pomocí algoritmu SHA-1 a jako takové nejsou nijak ovlivněny tímto nově provedeným výzkumem.

### Obecné informace ###

## Přehled ##

**Účel tohoto informačního zpravodaje:** Pomoci zákazníkům s hodnocením dopadu tohoto oznámení o výzkumu na jejich stávající certifikáty.

**Stav informačního zpravodaje:** Chyba byla potvrzena. Není v plánu žádná aktualizace zabezpečení.

**Doporučení:** Přečtěte si navrhované akce a podle potřeby proveďte konfiguraci.

<table style="border:1px solid black;">

<tr style="border:1px solid black;">

<th style="border:1px solid black;">

Odkazy
</th>
<th style="border:1px solid black;">

Identifikace
</th></tr>
<tr style="border:1px solid black;">

<td style="border:1px solid black;">

**Článek znalostní báze Microsoft Knowledge Base**
</td>
<td style="border:1px solid black;">

[961509](http://support.microsoft.com/kb/961509/cs)
</td></tr>
</table>

Tento informační zpravodaj se vztahuje k následujícímu softwaru.

<table style="border:1px solid black;">

<tr style="border:1px solid black;">

<th style="border:1px solid black;">

</th></tr>
<tr style="border:1px solid black;">

<th style="border:1px solid black;" colspan="1">

Software obsahující tuto chybu
</th></tr>
<tr style="border:1px solid black;">

<td style="border:1px solid black;">

Žádný.
</td></tr>
</table>

## Nejčastější dotazy ##

**Co je cílem tohoto informačního zpravodaje?**

Tento informační zpravodaj má za cíl pomoci zákazníkům s hodnocením rizika určitých aplikací používajících digitální certifikáty X.509 a doporučit správcům a certifikačním úřadům ukončení používání algoritmu MD5 jakožto algoritmu k podepisování digitálních certifikátů.

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**

Ne. Již nějaký čas jsou k dispozici technologie používající jiný podpisový mechanismus než MD5. Algoritmus MD5 již není ta nejlepší volba a důrazně jej doporučujeme jakožto hašovací algoritmus nepoužívat. Společnost Microsoft nicméně bude posuzovat veškeré možnosti vedoucí k posílení technologií se schopností rozpoznat falešné certifikáty. Přestože se nejedná o chybu zabezpečení jejího produktu, vydává společnost Microsoft tento informační zpravodaj, jehož smyslem je upřesnit skutečné riziko, kterému zákazníci čelí.

**Jaká je příčina tohoto ohrožení?**

Základní příčinou problému je známý nedostatek algoritmu MD5, který jej vystavuje kolizním útokům. Takové útoky by útočníkovi umožnily vytvořit dodatečné certifikáty se stejným digitálním podpisem, jaký má originální certifikát. Tyto chyby jsme důkladně prozkoumali a důrazně doporučujeme nepoužívat algoritmus MD5 pro konkrétní účely, jež vyžadují odolnost vůči těmto útokům. Až donedávna jsme se domnívali, že je těžké tyto útoky provést. Poslední výzkum prokázal, že kolizní útoky provést lze. Požadavkem cyklu vývoje zabezpečení bylo, aby společnost Microsoft ve svém softwaru přestala používat algoritmus MD5 jako výchozí.

**K čemu by mohl útočník tuto funkci zneužít?**

Útočník by mohl tyto útoky použít k odesílání podvodně podepsaných e-mailů či proto, aby se mohl uživateli podvodně jevit jako legitimní podepsaný web. Pracovníci výzkumu však postup pro provedení těchto útoků ani samotné šifrování, které je usnadňuje, nezveřejnili. V tomto okamžiku by pravděpodobnost útoků byla velmi malá.

## Doporučené postupy ##

* **Přečtěte si článek znalostní báze Microsoft Knowledge Base související s tímto zpravodajem**
Uživatelé, kteří se chtějí dozvědět další informace o tématu tohoto zpravodaje, by si měli přečíst [článek 961509 znalostní báze Microsoft Knowledge Base](http://support.microsoft.com/kb/961509/cs).

* **Aktualizujte systém Windows**
Všichni uživatelé systému Windows by měli použít nejnovější aktualizace zabezpečení Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte web [Windows Update](http://windowsupdate.microsoft.com/), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale musíte se přesvědčit, že jste je nainstalovali.

* **Nepodepisujte digitální certifikáty pomocí algoritmu MD5**
Certifikační úřady by již neměly podepisovat nově vytvořené certifikáty pomocí algoritmu MD5, neboť se prokázalo, že je náchylný ke kolizním útokům. K dispozici je řada jiných a bezpečnějších technologií, např. SHA-1, SHA-256, SHA-384 či SHA-512.

**Dopad akce:** Starší řešení založená na hardwaru mohou pro podporu těchto nových technologií vyžadovat upgrade.

### Další informace ###

**Zdroje informací:**

* Zpětnou vazbu můžete poskytnout vyplněním formuláře na webu [Pomoc a podpora společnosti Microsoft: Kontaktujte nás](https://support.microsoft.com/common/survey.aspx?scid=sw;en;1257&amp;amp;showpage=1&amp;amp;ws=technet&amp;amp;sd=tech) a vyplnění formuláře.

* Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/?ln=cs).

* Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).

* Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

* 30. prosince 2008: Informační zpravodaj byl publikován

*Built at 2014-04-18T01:50:00Z-07:00*


