---
Title: Informační zpravodaj zabezpečení společnosti Microsoft 954157

TOCTitle: 954157

ms:assetid: 954157

ms:mtpsurl: https://technet.microsoft.com/cs-CZ/library/954157(v=Security.10)

ms:contentKeyID: 61223580

---

Security Advisory

# Informační zpravodaj zabezpečení společnosti Microsoft 954157 #

## Vylepšení zabezpečení pro kodek Indeo ##

Publikováno: 8. prosince 2009

### Obecné informace ###

#### Shrnutí ####

Společnost Microsoft oznamuje dostupnost aktualizace obsahující opatření týkající se zabezpečení kodeku Indeo v podporovaných edicích systémů Microsoft Windows 2000, Windows XP a Windows Server 2003.

Kodek Indeo v systémech Microsoft Windows 2000, Windows XP a Windows Server 2003 umožňuje při otevření speciálně vytvořeného obsahu médií spuštění kódu v systémech uživatelů. Aktualizace blokuje spuštění kodeku Indeo v aplikaci Internet Explorer či programu Windows Media Player. Dále odstraňuje možnost načtení kodeku při procházení Internetu pomocí jiných aplikací. Vzhledem k tomu, že aplikace mohou používat kodek Indeo pouze v případě, že obsah médií pochází z místního systému nebo ze zóny intranetu, a v aplikaci Internet Explorer a programu Windows Media Player nelze kodek vůbec spouštět, tato aktualizace znemožní nejčastější způsoby útoku, přičemž však umožňuje další funkčnost hrám a jiným aplikacím, které využívají kodek v místním počítači.

Tuto aktualizaci lze získat prostřednictvím funkce Automatické aktualizace a webu služby Stažení softwaru. Zákazníci, kteří mají povolenu automatickou aktualizaci, nebudou muset podnikat žádná opatření, protože tato aktualizace zabezpečení se stáhne a nainstaluje automaticky. Další informace o tomto problému včetně odkazů ke stažení této aktualizace nesouvisející se zabezpečením získáte v článku [954157 znalostní báze Microsoft Knowledge Base](http://support.microsoft.com/kb/954157).

Existuje více způsobů, jak lze používat kodek Indeo a jak jej mohou vyžadovat určité aplikace. Kodek Indeo může být vyžadován při návštěvě legitimních webů a v podnikových aplikacích v podnikovém prostředí. Pravděpodobně se jedná o běžnější scénář pro zákazníky se staršími operačními systémy. Tato aktualizace je proto nabízena těmto zákazníkům automaticky, avšak i nadále umožňuje funkci kodeku ve scénářích podnikových aplikací. Na druhé straně však zákazníci, kteří kodek nepoužívají, mohou podniknout další krok a zrušit registraci kodeku úplně. Zrušením registrace kodeku dojde k zamezení všech způsobů útoku, které využívají kodek Indeo. V [článku 954157 znalostní báze Microsoft Knowledge Base](http://support.microsoft.com/kb/954157) naleznete pokyny pro zrušení registrace kodeku a způsob použití možností Fix It, pomocí nichž lze také provést automatické zrušení registrace kodeku.

Zákazníkům s podporovanými edicemi systémů Windows 2000, Windows XP a Windows 2003 doporučujeme zkontrolovat a nainstalovat tuto aktualizaci, případně zrušit registraci kodeku Indeo. Instalací této aktualizace a zrušením registrace kodeku v těchto starších operačních systémech dosáhnout zákazníci stejných opatření, jakou jsou v systémech Windows Vista a Windows 7.

### Podrobnosti o informačním zpravodaji ###

#### Odkazy na problém ####

Další informace o tomto problému získáte pomocí následujících odkazů:

<table style=“border:1px solid black;”>

<tr>

<th>

Odkazy
</th>
<th>

Identifikace
</th></tr>
<tr>

<td>

**Článek znalostní báze Microsoft Knowledge Base**
</td>
<td>

[954157](http://support.microsoft.com/kb/954157)
</td></tr>
</table>

#### Software obsahující tuto chybu a software neobsahující tuto chybu ####

Tento informační zpravodaj se vztahuje k následujícímu softwaru.

<table style=“border:1px solid black;”>

<tr>

<th>

</th></tr>
<tr>

<th colspan="1">

Software obsahující tuto chybu
</th></tr>
<tr>

<td>

Microsoft Windows 2000 Service Pack 4
</td></tr>
<tr>

<td>

Windows XP Service Pack 2 a Windows XP Service Pack 3
</td></tr>
<tr>

<td>

Windows XP Professional x64 Edition Service Pack 2
</td></tr>
<tr>

<td>

Windows Server 2003 Service Pack 2
</td></tr>
<tr>

<td>

Windows Server 2003 x64 Edition Service Pack 2
</td></tr>
<tr>

<td>

Windows Server 2003 SP2 pro systémy s procesorem Itanium
</td></tr>
<tr>

<th colspan="1">

Software neobsahující tuto chybu:
</th></tr>
<tr>

<td>

Windows Vista, Windows Vista Service Pack 1 a Windows Vista Service Pack 2
</td></tr>
<tr>

<td>

Windows Vista x64 Edition, Windows Vista x64 Edition Service Pack 1 a Windows Vista x64 Edition Service Pack 2
</td></tr>
<tr>

<td>

Windows Server 2008 pro 32bitové systémy a Windows Server 2008 pro 32bitové systémy Service Pack 2
</td></tr>
<tr>

<td>

Windows Server 2008 pro systémy s procesorem x64 a Windows Server 2008 pro systémy s procesorem x64 Service Pack 2
</td></tr>
<tr>

<td>

Windows Server 2008 pro systémy s procesorem Itanium a Windows Server 2008 pro systémy s procesorem Itanium Service Pack 2
</td></tr>
<tr>

<td>

Windows 7 pro 32bitové systémy
</td></tr>
<tr>

<td>

Windows 7 pro systémy s procesorem x64
</td></tr>
<tr>

<td>

Windows Server 2008 R2 pro systémy s procesorem x64
</td></tr>
<tr>

<td>

Windows Server 2008 R2 pro systémy s procesorem Itanium
</td> </tr>
</table>

## Nejčastější dotazy ##

**Co je cílem tohoto informačního zpravodaje?**

Tento informační zpravodaj obsahuje upozornění o tom, že aktualizace zvyšující ochranu popsaná zde bude nasazena prostřednictvím funkce Automatické aktualizace a dále bude nabízena v [článku 954157 znalostní báze Microsoft Knowledge Base](http://support.microsoft.com/kb/954157). Tato aktualizace se týká softwaru uvedeného v tabulce **Software obsahující tuto chybu**.

**Co je kodek Indeo?**

Kodek Indeo je kodek, který dekomprimuje soubory digitálních médií pro použití v aplikacích, jako je program Windows Media Player. Další informace o kodecích naleznete v části [Použití kodeků](http://www.microsoft.com/windows/windowsmedia/player/faq/codec.mspx).

**Jak by mohl útočník tuto chybu zabezpečení zneužít?**

Útočník by mohl být hostitelem speciálně vytvořeného webu určeného ke zneužití této chyby zabezpečení prostřednictvím aplikace Internet Explorer a přesvědčit uživatele k návštěvě tohoto webu. Může se jednat také o nedůvěryhodné weby a weby přijímající nebo hostující materiál poskytovaný uživateli a reklamu. Tyto weby by mohly obsahovat speciálně vytvořený obsah zneužívající tuto chybu zabezpečení. Útočník však nemůže žádným způsobem přinutit uživatele k návštěvě takových webů. Místo toho by útočník musel přesvědčit uživatele, aby navštívili takový web. K tomu se obvykle používá odkaz v e-mailu nebo požadavek programu pro zasílání rychlých zpráv, na který uživatelé kliknou, a přejdou tak na útočníkův web.

Speciálně vytvořený webový obsah je také možné zobrazit pomocí proužkové reklamy, případně může útočník do postižených systémů dodat tento webový obsah jinými způsoby.

Dalším způsobem, jak by mohlo dojít ke zneužití této chyby zabezpečení, je případ, kdy útočník může dostat speciálně vytvořený obsah médií do systémů uživatelů, které využívají kodek Indeo.

**Změní se nějak po instalaci této aktualizace práce uživatelů?**

Po instalaci aktualizací uvedených v tomto článku se uživatelé mohou setkat s tím, že v aplikaci Internet Explorer a programu Windows Media Player nemusí již dojít k načtení obsahu médií z webů. Aplikace či hry používající tento kodek z obsahu umístěného v místním systému budou fungovat i nadále.

**Jak zakázat kodek Indeo?**

Kodek je možné zakázat zrušením jeho registrace. Zrušení registrace kodeku znemožní všem aplikacím či obsahu médií tento kodek používat. Pokyny pro zrušení registrace kodeku nebo pro použití automatizovaného řešení Microsoft Fix It, které umožňuje kodek zakázat, naleznete v [článku 954157 znalostní báze Microsoft Knowledge Base](http://support.microsoft.com/kb/954157).

**Jak mohu znovu povolit používání tohoto kodeku po instalaci této aktualizace? **

Po nainstalování této aktualizace je možné znovu povolit funkci kodeku Indeo. Opětovné povolení kodeku vystavuje uživatele ohrožení prostřednictvím útoků využívajících vzdáleného spuštění kódu a mělo by k němu dojít pouze v případě, že potřeba funkce kodeku převažuje nad rizikem ohrožení útokem. Další informace o opětovném povolení funkce kodeku naleznete v [článku 954157 znalostní báze Microsoft Knowledge Base](http://support.microsoft.com/kb/954157).

**Proč jsou k této aktualizaci obsažené v tomto informačním zpravodaji uvedeny dvě části?**

K této aktualizaci existují dvě části, které pomáhají snížit rizika spojená s kodekem Indeo. Je zde uvedena aktualizace Quartz.dll, což je primárně binární soubor používaný programem Windows Media Player. Dále je zde aktualizace poskytovaná technologií doplňkového kódu kompatibility aplikace (Compatibility Shim Technology). Aktualizace programu Media Player zabraňuje aplikacím otevírat obsah médií využívající kodek Indeo při přehrávání v zóně Internetu, zatímco aktualizace prostřednictvím technologie doplňkového kódu kompatibility aplikace (Compatibility Shim Technology) umožňuje v aplikaci Internet Explorer a programu Windows Media Player zastavit načítání obsahu médií, který využívá kodek Indeo.

**Proč se nejedná o bulletin zabezpečení?**

Tato aktualizace není bulletinem zabezpečení, protože neopravuje konkrétní chyby zabezpečení, ale namísto toho poskytuje další ochranná opatření umožňující přiblížit starší operační systémy na stejnou úroveň ochrany zabezpečení, jakou mají systémy Windows Vista a Windows 7. Použitím této aktualizace by měli zákazníci snížit riziko v běžných scénářích a zvážit použití řešení Fix It pro odebrání přístupu ke kodeku v libovolném scénáři.

**Proč společnost Microsoft neopravuje v této aktualizaci konkrétní chyby zabezpečení?**

Kodek Indeo je starší kodek, o němž je známo, že obsahuje několik chyb zabezpečení. Namísto opravy konkrétních chyb zabezpečení vytváří společnost Microsoft značné změny, které celkově zmenšují zranitelnou oblast vystavenou známým chybám zabezpečení a podobným chybám zabezpečení, které se mohou objevit v budoucnu.

## Zmírňující faktory ##

Společnost Microsoft zatím nezjistila žádné skutečnosti snižující závažnost rizika spojeného s touto chybou zabezpečení.

## Možná zástupná řešení ##

Alternativní řešení se týká změny nastavení nebo konfigurace, která nevyřeší základní problémy, ale pomůže zablokovat známé útoky. Společnost Microsoft testovala následující alternativní řešení a v popisu uvádí, zda dané řešení omezuje funkčnost:

* **Zrušení registrace kodeku Indeo**
Kodek je možné zakázat zrušením jeho registrace. Pokyny pro zrušení registrace kodeku nebo pro použití automatizovaného řešení Microsoft Fix It, které umožňuje kodek zakázat, naleznete v [článku 954157 znalostní báze Microsoft Knowledge Base](http://support.microsoft.com/kb/954157).

**Dopad zástupného řešení** Zrušení registrace kodeku Indeo znemožní všem aplikacím či obsahu médií tento kodek používat.

**Zrušení tohoto zástupného řešení** Informace o zrušení tohoto zástupného řešení naleznete v [článku 954157 znalostní báze Microsoft Knowledge Base](http://support.microsoft.com/kb/954157).

## Další doporučené postupy ##

* **Přečtěte si článek znalostní báze Microsoft Knowledge Base související s tímto zpravodajem.**
Další informace o tomto problému naleznete v [článku 954157 znalostní báze Microsoft Knowledge Base](http://support.microsoft.com/kb/954157).

* **Aktualizujte systém Windows**
Všichni uživatelé systému Windows by měli použít nejnovější aktualizace zabezpečení Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte web [Windows Update](http://windowsupdate.microsoft.com/), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale musíte se přesvědčit, že jste je nainstalovali. Další informace o aktualizacích zabezpečení získáte na webu [Microsoft Security Central](http://www.microsoft.com/security/default.mspx).

### Další informace ###

#### Poděkování ####

Společnost Microsoft tímto [děkuje](http://go.microsoft.com/fwlink/?linkid=21127) za spolupráci při ochraně zákazníků:

* Paulu Byrneovi ze společnosti [NGS Software](http://www.ngssoftware.com/) za oznámení chyb zabezpečení v kodeku Indeo.

* Anonymnímu výzkumníkovi spolupracujícímu se společností TippingPoint a organizací [Zero Day Initiative](http://www.zerodayinitiative.com/) za oznámení několika chyb zabezpečení v kodeku Indeo.

* Bingu Liuovi z výzkumného týmu [FortiGuard Labs společnosti Fortinet](http://www.fortiguard.com/) za oznámení chyb zabezpečení v kodeku Indeo.

* Společnosti [VeriSign iDefense Labs](http://labs.idefense.com/) za oznámení chyb zabezpečení v kodeku Indeo.

* Davu Lenoeovi ze společnosti [Adobe](http://www.adobe.com/) za oznámení chyb zabezpečení v kodeku Indeo.

#### Názory a připomínky ####

* Zpětnou vazbu můžete poskytnout vyplněním formuláře na webu Nápověda a podpora společnosti Microsoft, [Zákaznická podpora / Kontaktujte nás](https://support.microsoft.com/common/survey.aspx?scid=sw;en;1257&amp;amp;showpage=1&amp;amp;ws=technet&amp;amp;sd=tech).

#### Technická podpora ####

* Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/).

* Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).

* Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).

#### Zřeknutí se záruky ####

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

#### Revize ####

* V1.0 (8. prosince 2009): Informační zpravodaj byl publikován.

*Built at 2014-04-18T01:50:00Z-07:00*


