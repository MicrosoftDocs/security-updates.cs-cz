---
TOCTitle: 973811
Title: Informační zpravodaj zabezpečení společnosti Microsoft 973811
ms:assetid: 973811
ms:contentKeyID: 61223601
ms:mtpsurl: 'https://technet.microsoft.com/cs-CZ/library/973811(v=Security.10)'
---

Security Advisory

Informační zpravodaj zabezpečení společnosti Microsoft 973811
=============================================================

Rozšířená ochrana pro ověřování
-------------------------------

Publikováno: 11. srpna 2009 | Aktualizováno: 12. dubna 2011

**Verze:** 1.12

Společnost Microsoft oznamuje dostupnost nové funkce rozšířené ochrany pro ověřování pro platformu systému Windows. Tato funkce rozšiřuje ochranu a zpracování pověření při ověřování síťových připojení prostřednictvím Integrovaného ověřování systému Windows (IWA).

Aktualizace sama o sobě neposkytuje přímou ochranu před konkrétními útoky, jako je třeba možnost předání pověření, ale umožňuje aplikacím využívat rozšířenou ochranu pro ověřování. Tento informační zpravodaj seznamuje vývojáře a správce systému s touto novou funkcí a způsobem jejího nasazení za účelem ochrany ověřovacího pověření.

**Skutečnosti snižující závažnost rizika:**

-   Aplikace Internet Explorer za žádných okolností neodesílá pověření automaticky serverům hostovaným v zóně Internetu. To snižuje riziko, že útočník v této zóně může předat pověření.
-   Aplikace, které využívají podepisování a šifrování relací (například vzdálené volání procedur (RPC) s ochranou osobních údajů a integrity nebo protokol SMB (Server Message Block) s povoleným podpisem), nejsou předáním pověření ovlivněny.

### Obecné informace

Přehled
-------

<span></span>
**Účel tohoto informačního zpravodaje:** Tento informační zpravodaj byl vydán, aby zákazníky seznámil s vydáním aktualizace nesouvisející se zabezpečením, která nabízí novou funkci rozšířené ochrany pro ověřování pro platformu systému Windows.

**Stav informačního zpravodaje:** Informační zpravodaj byl publikován.

**Doporučení:** Přečtěte si navrhované akce a podle potřeby proveďte konfiguraci.

| Odkazy                                             | Identifikace                                                                                    |
|----------------------------------------------------|-------------------------------------------------------------------------------------------------|
| **Článek znalostní báze Microsoft Knowledge Base** | [Článek 973811 znalostní báze Microsoft Knowledge Base](http://support.microsoft.com/kb/973811) |

Tento informační zpravodaj oznamuje vydání funkce pro následující platformy.

<p> </p>
<table style="border:1px solid black;">
<tbody>
<tr class="odd">
<td style="border:1px solid black;">Software obsahující tuto chybu</td>
</tr>  
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=cb9a7ba1-72c7-4c72-a802-ac5bb3442ce4">Windows XP Service Pack 2 a Windows XP Service Pack 3</a><br />
<a href="http://www.microsoft.com/downloads/details.aspx?familyid=b0ae9b16-1479-4bf2-84a1-828871ba2d64">Windows XP pro systémy s procesorem x64 Service Pack 2 a Windows XP pro systémy s procesorem x64 Service Pack 3</a></td>
</tr>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=3ce0efe2-82ec-4134-9891-37efeab24e3a">Windows Server 2003 Service Pack 2</a><br />
<a href="http://www.microsoft.com/downloads/details.aspx?familyid=36b476ef-6a57-47be-98ce-4b0b7d56fef7">Windows Server 2003 pro systémy s procesorem x64 Service Pack 2</a><br />
<a href="http://www.microsoft.com/downloads/details.aspx?familyid=9d2c12c7-1b64-4bd9-bcd6-9e8cda84b116">Windows Server 2003 pro systémy s procesorem Itanium a Windows Server 2003 pro systémy s procesorem Itanium Service Pack 2</a></td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=6d96662c-f061-4907-b9bc-de2a1497dcfd">Windows Vista, Windows Vista Service Pack 1 a Windows Vista Service Pack 2</a><br />
<a href="http://www.microsoft.com/downloads/details.aspx?familyid=f877a3bf-0240-4bf8-94fc-10bf3f3c91e8">Windows Vista pro systémy s procesorem x64, Windows Vista pro systémy s procesorem x64 Service Pack 1 a Windows Vista pro systémy s procesorem x64 Service Pack 2</a></td>
</tr>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=d19fce0d-1134-48b4-a886-ddb134968d56">Windows Server 2008 pro 32bitové systémy a Windows Server 2008 pro 32bitové systémy Service Pack 2</a><br />
<a href="http://www.microsoft.com/downloads/details.aspx?familyid=c1eaa95f-47d2-4852-bc28-9854c35bb289">Windows Server 2008 pro systémy s procesorem x64 a Windows Server 2008 pro systémy s procesorem x64 Service Pack 2</a><br />
<a href="http://www.microsoft.com/downloads/details.aspx?familyid=d6e6696c-09cc-4c0d-9faa-2512cc3f5ee5">Windows Server 2008 pro systémy s procesorem Itanium a Windows Server 2008 pro systémy s procesorem Itanium Service Pack 2</a></td>
</tr>
<tr class="even">
<td style="border:1px solid black;">Software neobsahující tuto chybu:</td>
</tr>  
<tr class="odd">
<td style="border:1px solid black;">Windows 7 pro 32bitové systémy<br />
Windows 7 pro systémy s procesorem x64</td>
</tr>
<tr class="even">
<td style="border:1px solid black;">Windows Server 2008 R2 pro systémy s procesorem x64<br />
Windows Server 2008 R2 pro systémy s procesorem Itanium</td>
</tr>
</tbody>
</table>
<p> </p>

Nejčastější dotazy
------------------

<span></span>
**Co je cílem tohoto informačního zpravodaje?**
Společnost Microsoft vydala tento informační zpravodaj, aby oznámila vydání nové funkce rozšířené ochrany pro ověřování jako aktualizaci rozhraní Windows SSPI, která by měla pomoci vyřešit předávání pověření.

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**
Ne, nejedná se o chybu zabezpečení, která vyžaduje vydání aktualizace zabezpečení společnosti Microsoft. Tato funkce vyžaduje volitelnou konfiguraci, kterou mohou někteří zákazníci použít. Použití této funkce není vhodné pro všechny zákazníky. Další informace o této funkci a její správné konfiguraci naleznete v [článku 973811 znalostní báze Microsoft Knowledge Base](http://support.microsoft.com/kb/973811). Tato funkce je již součástí systému Windows 7 a Windows Server 2008 R2.

**Co je to rozšířená ochrana pro ověřování v systému Windows?**
Aktualizace v [článku 968389 znalostní báze Microsoft Knowledge Base](http://support.microsoft.com/kb/968389) upravuje rozhraní SSPI tak, aby bylo zdokonaleno ověřování v systému Windows a pověření nebylo možné snadno předat, pokud je povoleno Integrované ověřování systému Windows (IWA).

Pokud je v klientském počítači zapnuta rozšířená ochrana pro ověřování, jsou požadavky na ověření spojeny s hlavními názvy služeb (SPN) serveru, ke kterému se klient pokouší připojit, a s vnějším kanálem TLS (Transport Layer Security), prostřednictvím kterého dochází k ověřování IWA. Toto je základní aktualizace, která umožňuje aplikacím začlenit novou funkci.

Budoucí aktualizace budou upravovat jednotlivé součásti systému, které provádějí ověřování IWA, tak, aby tyto součásti používaly tento mechanizmus ochrany. Zákazníci by měli nainstalovat aktualizaci uvedenou v [článku 968389 znalostní báze Microsoft Knowledge Base](http://support.microsoft.com/kb/968389) a příslušné aktualizace jednotlivých aplikací pro klientské aplikace a servery, u kterých je nutné aktivovat funkci rozšířené ochrany pro ověřování. Po instalaci je funkce rozšířené ochrany pro ověřování ovládána v klientském počítači prostřednictvím klíčů registru. Na serveru je konfigurace specifická podle aplikace.

**Jaké další kroky vedoucí k implementaci této funkce společnost Microsoft provádí?**

Je nutné provést změny ve specifických serverových a klientských aplikacích, které využívají Integrované ověřování systému Windows (IWA), aby bylo zajištěno, že začlení tuto novou technologii ochrany.

Aktualizace vydané společností Microsoft k 11. srpnu 2009:

-   [Článek 968389 znalostní báze Microsoft Knowledge Base](http://support.microsoft.com/kb/968389) implementuje rozšířenou ochranu pro ověřování do rozhraní SSIP (Windows Security Support Provider Interface). Tato aktualizace umožňuje aplikacím začlenit funkci rozšířené ochrany pro ověřování.
-   [Bulletin zabezpečení společnosti Microsoft MS09-042](http://go.microsoft.com/fwlink/?linkid=157138) také obsahuje aktualizaci zvyšující ochranu a nesouvisející se zabezpečením, která umožňuje v klientském počítači a na serveru využívajícím protokol Telnet začlenit funkci rozšířené ochrany pro ověřování.

Aktualizace vydané společností Microsoft k 13. říjnu 2009:

-   [Bulletin zabezpečení společnosti Microsoft MS09-054](http://go.microsoft.com/fwlink/?linkid=163979) obsahuje aktualizaci zvyšující ochranu a nesouvisející se zabezpečením, která umožňuje funkci WinINET začlenění do rozšířené ochrany pro ověřování.

Aktualizace vydané společností Microsoft k 8. prosinci 2009:

-   [Článek 971737 znalostní báze Microsoft Knowledge Base](http://support.microsoft.com/kb/971737) obsahuje aktualizaci nesouvisející se zabezpečením, která umožňuje rozhraní API služby Windows HTTP Services (WinHTTP) začlenit funkci rozšířené ochrany pro ověřování.
-   [Článek 970430 znalostní báze Microsoft Knowledge Base](http://support.microsoft.com/kb/970430) obsahuje aktualizaci nesouvisející se zabezpečením, která umožňuje sadě protokolů HTTP (http.sys) začlenit funkci rozšířené ochrany pro ověřování.
-   [Článek 973917 znalostní báze Microsoft Knowledge Base](http://support.microsoft.com/kb/973917) obsahuje aktualizaci nesouvisející se zabezpečením, která umožňuje Internetové informační službě (IIS) začlenit funkci rozšířené ochrany pro ověřování. Tato aktualizace byla znovu vydána 9. března 2010. Další informace naleznete v části **Známé problémy** v [článku 973917 znalostní báze Microsoft Knowledge Base](http://support.microsoft.com/kb/973917).

Aktualizace vydané společností Microsoft k 8. červnu 2010:

-   [Článek 982532 znalostní báze Microsoft Knowledge Base](http://support.microsoft.com/kb/982532) obsahuje aktualizaci nesouvisející se zabezpečením, která umožňuje platformě .NET Framework 2.0 Service Pack 2 u systémů Windows Vista Service Pack 1 začlenit rozšířenou ochranu pro ověřování.
-   [Článek 982533 znalostní báze Microsoft Knowledge Base](http://support.microsoft.com/kb/982533) obsahuje aktualizaci nesouvisející se zabezpečením, která umožňuje platformě .NET Framework 2.0 Service Pack 2 u systémů Windows Vista Service Pack 2 začlenit rozšířenou ochranu pro ověřování.
-   [Článek 982535 znalostní báze Microsoft Knowledge Base](http://support.microsoft.com/kb/982535) obsahuje aktualizaci nesouvisející se zabezpečením, která umožňuje platformě .NET Framework 2.0 Service Pack 2 a verzi 3.0 Service Pack 2 u systémů Windows Vista Service Pack 1 začlenit rozšířenou ochranu pro ověřování.
-   [Článek 982536 znalostní báze Microsoft Knowledge Base](http://support.microsoft.com/kb/982536) obsahuje aktualizaci nesouvisející se zabezpečením, která umožňuje platformě .NET Framework 2.0 Service Pack 2 a verzi 3.0 Service Pack 2 u systémů Windows Vista Service Pack 2 začlenit rozšířenou ochranu pro ověřování.
-   [Článek 982167 znalostní báze Microsoft Knowledge Base](http://support.microsoft.com/kb/982167) obsahuje aktualizaci nesouvisející se zabezpečením, která umožňuje platformě .NET Framework 2.0 Service Pack 2 u systémů Windows XP a Windows Server 2003 začlenit rozšířenou ochranu pro ověřování.
-   [Článek 982168 znalostní báze Microsoft Knowledge Base](http://support.microsoft.com/kb/982168) obsahuje aktualizaci nesouvisející se zabezpečením, která umožňuje platformě .NET Framework 2.0 Service Pack 2 a verzi 3.0 Service Pack 2 u systémů Windows XP a Windows 2003 začlenit rozšířenou ochranu pro ověřování.

Aktualizace vydaná společností Microsoft dne 14. září 2010:

-   [Článek 2141007 znalostní báze Microsoft Knowledge Base](http://support.microsoft.com/kb/2141007) obsahuje aktualizaci nesouvisející se zabezpečením, která umožňuje aplikaci Outlook Express a programu Windows Mail začlenit funkci rozšířené ochrany pro ověřování.

Aktualizace vydaná společností Microsoft dne 12. října 2010:

-   [Článek 2345886 znalostní báze Microsoft Knowledge Base](http://support.microsoft.com/kb/2345886) obsahuje aktualizaci nesouvisející se zabezpečením, která umožňuje protokolu Windows Server Message Block (SMB) začlenit funkci rozšířené ochrany pro ověřování.

Aktualizace vydaná společností Microsoft dne 29. prosince 2010:

-   Nová verze portálu [Microsoft Office Live Meeting Service Portal](http://office.microsoft.com/en-us/live-meeting-help/updates-for-live-meeting-service-portal-8-0-ha102413160.aspx) umožňuje podporu rozšířené ochrany pro ověřování.

Aktualizace vydaná společností Microsoft 12. dubna 2011:

-   [Článek 2509470 znalostní báze Microsoft Knowledge Base](http://support.microsoft.com/kb/2509470) obsahuje aktualizaci nesouvisející se zabezpečením, která umožňuje aplikaci Microsoft Outlook začlenit funkci rozšířené ochrany pro ověřování.

Společnost Microsoft plánuje rozšíření pokrytí vydáním dalších aktualizací, které umožní zahrnutí dalších serverových a klientských aplikací společnosti Microsoft do tohoto mechanizmu ochrany. Tento informační zpravodaj bude revidován tak, aby po vydání těchto aktualizací obsahoval aktualizované informace.

**Jak mohou vývojáři začlenit tuto technologii ochrany do aplikací?**

Vývojáři mohou najít další informace o použití funkce rozšířené ochrany pro ověřování v následujícím článku na webu MSDN [Integrated Windows Authentication with Extended Protection (Integrované ověřování systému Windows s rozšířenou ochranou)](http://msdn.microsoft.com/en-us/library/dd639324.aspx).

**Jak lze tuto funkci zapnout?**

V klientských počítačích je nutné, aby zákazníci implementovali následující nastavení klíčů registru.

Podrobné pokyny k povolení těchto klíčů registru naleznete v [článku 968389 znalostní báze Microsoft Knowledge Base](http://support.microsoft.com/kb/968389).

-   Nastavte klíč HKEY\_LOCAL\_MACHINE\\System\\CurrentControlSet\\Control\\LSA\\SuppressExtendedProtection na hodnotu 0, tím zapnete technologii ochrany. Ve výchozím nastavení po instalaci je tento klíč nastaven na hodnotu 1, což znamená vypnutí ochrany.
-   Nastavte klíč HKEY\_LOCAL\_MACHINE\\SYSTEM\\CurrentControlSet\\Control\\Lsa\\LmCompatibilityLevel na hodnotu 3. Toto není výchozí nastavení v systému Windows XP a Windows Server 2003. Toto je existující klíč umožňující ověřování NTLMv2. Rozšířená ochrana pro ověřování v systému Windows se týká pouze ověřovacích protokolů NTLMv2 a Kerberos, nikoli protokolu NTLMv1.
    Další informace o vynucení ověřování protokolem NTLMv2 a tomto klíči naleznete v [článku 239869 znalostní báze Microsoft Knowledge Base](http://support.microsoft.com/kb/239869).

Na serveru je nutné rozšířenou ochranu pro ověřování zapnout pro jednotlivé služby. V následujícím přehledu je uvedeno, jak lze zapnout funkci rozšířené ochrany pro ověřování pro běžné protokoly, pro které je v současné době k dispozici:

**Telnet** ([KB960859](http://support.microsoft.com/kb/960859))

Rozšířenou ochranu pro ověřování pro protokol Telnet lze zapnout na serveru vytvořením klíče registru DWORD HKEY\_LOCAL\_MACHINE\\SOFTWARE\\Microsoft\\TelnetServer\\1.0\\ExtendedProtection. Výchozí hodnota tohoto klíče je Legacy (Starší verze). Nastavte jednu z následujících hodnot klíče:

-   Legacy (Starší verze): po nastavení klíče DWORD na hodnotu 0 bude funkce rozšířené ochrany pro ověřování na serveru vypnuta a žádná připojení (ani od aktualizovaných a správně nakonfigurovaných klientů) nebudou chráněna před útoky využívajícími předání pověření.
-   Allow Extended Protection (Zapnout rozšířenou ochranu): po nastavení klíče DWORD na hodnotu 1 bude server zajišťovat ochranu klientských počítačů, ve kterých bylo nakonfigurováno použití mechanizmu rozšířené ochrany pro ověřování, před útoky využívajícími přenášení pověření. Pro klientské počítače, které nebyly aktualizovány a správně nakonfigurovány, není ochrana zajištěna.
-   Require Extended Protection (Vyžadovat rozšířenou ochranu): po nastavení klíče DWORD na hodnotu 2 je zajištěno, že server bude vyžadovat, aby klientské počítače podporovaly rozšířenou ochranu pro ověřování, v opačném případě bude ověření zamítnuto. U klientských počítačů, ve kterých není zapnuta rozšířená ochrana, se ověřování na serveru nezdaří.

Podrobné pokyny k vytvoření tohoto klíče registru naleznete v [článku 960859 znalostní báze Microsoft Knowledge Base](http://support.microsoft.com/kb/960859).

**Internetová informační služba** ([KB973917](http://support.microsoft.com/kb/973917))

Rozšířenou ochranu pro ověřování pro Internetovou informační službu lze na serveru zapnout pomocí nástroje Správce konfigurace služby IIS nebo přímo úpravou konfiguračního souboru ApplicationHost.Config. Podrobné informace týkající se konfigurace služby IIS naleznete v [článku 973917 znalostní báze Microsoft Knowledge Base](http://support.microsoft.com/kb/973917).

**Co je třeba vědět při nasazování rozšířené ochrany pro ověřování?**

Zákazníci by měli nainstalovat aktualizaci v [článku 968389 znalostní báze Microsoft Knowledge Base](http://support.microsoft.com/kb/968389), nainstalovat příslušné aktualizace aplikací v klientských počítačích a serverových počítačích a správně nakonfigurovat oba počítače pro použití mechanizmu ochrany tak, aby byla zajištěna ochrana před útoky využívajícími předání pověření.

Pokud je v klientském počítači zapnuta rozšířená ochrana pro ověřování, je zapnuta také pro všechny aplikace používající ověřování IWA. Na serveru je tuto funkci nutné zapnout pro jednotlivé aplikace.

**Proč se v tomto případě nejedná o aktualizaci zabezpečení oznamovanou prostřednictvím bulletinu zabezpečení?**
Tato aktualizace implementuje novou funkci, jejíž aktivace nemusí být vhodná pro všechny uživatele. Poskytuje dodatečnou funkci zabezpečení, kterou uživatelé mohou podle vlastního uvážení použít**.**

**Tento informační zpravodaj zabezpečení se týká aktualizace, která nesouvisí se zabezpečením. Není to v rozporu?**
Informační zpravodaje zabezpečení se vztahují ke změnám zabezpečení, které nemusí vyžadovat bulletin zabezpečení, ale mohou přesto narušovat celkovou bezpečnost zákazníků. Představují pro společnost Microsoft způsob, jakým sdělí zákazníkům informace související se zabezpečením týkající se problémů, které nemusí být klasifikovány jako chyby zabezpečení a nemusí vyžadovat bulletin zabezpečení, nebo problémů, pro které nebyl vydán žádný bulletin zabezpečení. V takovém případě hovoříme o dostupnosti aktualizace, která neřeší žádnou konkrétní chybu zabezpečení, spíše se týká celkového zabezpečení.

**Jakým způsobem je tato aktualizace nabízena?**
Tyto aktualizace jsou k dispozici na webu služby Stažení softwaru. Přímé odkazy na aktualizace specifické pro jednotlivé softwarové produkty jsou uvedeny v tabulce Software obsahující tuto chybu v části Přehled. Další informace o této aktualizaci a změnách v chování naleznete v [článku 968389 znalostní báze Microsoft Knowledge Base](http://support.microsoft.com/kb/968389).

**Je tato aktualizace distribuována pomocí funkce Automatické aktualizace?**
Ano. Tyto aktualizace jsou distribuovány prostřednictvím mechanismu Automatické aktualizace.

**Kterých verzí systému Windows se tento informační zpravodaj týká?**
Funkce, kterou se tento informační zpravodaj zabývá, je dostupná ve všech platformách uvedených v souhrnu softwaru obsahujícího chybu. Tato funkce je dostupná ve všech vydáních systému Windows 7 a Windows Server 2008 R2.

Doporučené postupy
------------------

<span></span>
-   **Přečtěte si článek znalostní báze Microsoft Knowledge Base související s tímto zpravodajem.**

    Uživatelé, kteří se chtějí dozvědět další informace o této funkci, by si měli přečíst [článek 973811 znalostní báze Microsoft Knowledge Base](http://support.microsoft.com/kb/973811).

-   **Použití a povolení aktualizací nesouvisejících se zabezpečením uvedených v tomto zpravodaji zabezpečení**

    Zákazníkům doporučujeme pročíst si seznam aktualizací souvisejících i nesouvisejících se zabezpečením, které společnost Microsoft vydala jako součást této aktualizace zabezpečení, a posléze podle možností provést jejich implementaci a konfiguraci. Seznam dostupných aktualizací najdete v tomto zpravodaji v části **Nejčastější dotazy** pod položkou **Jaké další kroky vedoucí k implementaci této funkce společnost Microsoft provádí?**

-   **Chraňte svůj počítač**

    Doporučujeme zákazníkům, aby se řídili pokyny k ochraně počítače a povolili bránu firewall, získali aktualizace softwaru a nainstalovali antivirový software. Zákazníci mohou získat další informace o těchto krocích na webu [Chraňte svůj počítač](http://www.microsoft.com/protect/computer/default.mspx).
    Další informace o bezpečném používání Internetu mohou zákazníci získat na webu [Microsoft Security Central](http://www.microsoft.com/security/default.mspx).

-   **Aktualizujte systém Windows**

    Všichni uživatelé systému Windows by měli použít nejnovější aktualizace zabezpečení Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte web [Windows Update](http://go.microsoft.com/fwlink/?linkid=21130), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale musíte se přesvědčit, že jste je nainstalovali.

#### Možná zástupná řešení

Existují různá zástupná řešení, která umožňují ochranu systémů před reflexí pověření nebo předáním pověření. Společnost Microsoft testovala následující zástupná řešení. Přestože tato zástupná řešení neopravují samotnou chybu zabezpečení, pomáhají blokovat známé způsoby útoku. Případná omezení funkčnosti způsobená daným zástupným řešením jsou uvedena v následující části.

#### Povolení podepisování pomocí protokolu SMB

Povolení podepisování pomocí protokolu SMB na serveru zabraňuje útočníkovi v získání přístupu k serveru v kontextu přihlášeného uživatele. To umožňuje ochranu před předáním pověření do služby SMB. Společnost Microsoft pro konfiguraci podepisování pomocí protokolu SMB doporučuje použití zásad skupiny.

Podrobné pokyny pro použití zásad skupiny k povolení a zakázání podepisování pomocí protokolu SMB v systémech Microsoft Windows 2000, Windows XP a Windows Server 2003 naleznete v [článku 887429 znalostní báze Microsoft Knowledge Base](http://support.microsoft.com/kb/887429). Pokyny, které [článek 887429 znalostní báze Microsoft Knowledge Base](http://support.microsoft.com/kb/887429) uvádí pro systémy Windows XP a Windows Server 2003, se týkají také systémů Windows Vista a Windows Server 2008.

**Dopad tohoto zástupného řešení:** Použití podepisování paketů pomocí protokolu SMB může snížit výkon protokolu SMBv1 pro služby souborových transakcí. Počítače, na kterých byla tato zásada nastavena, nebudou komunikovat s počítači, které nemají povoleno podepisování paketů na straně klienta. Další informace o podepisování pomocí protokolu SMB a možných dopadech získáte v části[Microsoft network server: Digitally sign communications (always) (Server sítě Microsoft: Digitálně podepsaná komunikace (vždy)](http://technet.microsoft.com/en-us/library/cc786681.aspx).

### Další informace

**Zdroje informací:**

-   Zpětnou vazbu můžete poskytnout vyplněním formuláře na webu [Pomoc a podpora společnosti Microsoft: Kontaktujte nás](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   V1.0 (11. srpna 2009): Informační zpravodaj byl publikován.
-   V1.1 (14. října 2009): Do části Nejčastější dotazy byla přidána informace o aktualizaci nesouvisející se zabezpečením uvedené v bulletinu MS094-054, která se týká funkce WinINET.
-   V1.2 (8. prosince 2009): Do části Nejčastější dotazy byla přidána informace o aktualizacích nesouvisejících se zabezpečením, které se týkají služby Windows HTTP Services, sady protokolů HTTP a Internetové informační služby.
-   V1.3 (9. března 2010): Do části Nejčastější dotazy byla přidána informace o opětovném vydání aktualizace umožňující Internetové informační službě začlenit funkci rozšířené ochrany pro ověřování. Další informace naleznete v části **Známé problémy** v článku 973917 znalostní báze Microsoft Knowledge Base.
-   V1.4 (14. dubna 2010): Byla aktualizována část **Doporučené postupy**, která navede zákazníky k položce „Jaké další kroky vedoucí k implementaci této funkce společnost Microsoft provádí?“ v části **Nejčastější dotazy**.
-   V1.5 (8. června 2010): Do části Nejčastější dotazy byla přidána informace o šesti aktualizacích nesouvisejících se zabezpečením, umožňujících platformě .NET Framework začlenit rozšířenou ochranu pro ověřování.
-   V1.6 (14. září 2010): Do části Nejčastější dotazy byla přidána informace o aktualizaci nesouvisející se zabezpečením, která umožňuje aplikaci Outlook Express a programu Windows Mail začlenit funkci rozšířené ochrany pro ověřování.
-   V1.7 (12. října 2010): Do části Nejčastější dotazy byla přidána informace o aktualizaci nesouvisející se zabezpečením, která umožňuje protokolu Windows Server Message Block (SMB) začlenit funkci rozšířené ochrany pro ověřování.
-   V1.8 (14. prosince 2010): Do části Nejčastější dotazy byla přidána informace o aktualizaci nesouvisející se zabezpečením, která umožňuje aplikaci Microsoft Outlook začlenit funkci rozšířené ochrany pro ověřování.
-   1.9 (17. prosince 2010): Z části Nejčastější dotazy byla odebrána informace původně přidaná 14. prosince 2010, která se týkala aktualizace nesouvisející se zabezpečením, jež umožňovala aplikaci Microsoft Outlook začlenit funkci rozšířené ochrany pro ověřování.
-   V1.10 (11. ledna 2011): Do části Nejčastější dotazy byla přidána informace o nové verzi umožňující portálu Microsoft Office Live Meeting Service Portal začlenit funkci rozšířené ochrany pro ověřování.
-   V1.11 (12. ledna 2011): V části Nejčastější dotazy byl opraven odkaz na poznámky k verzi portálu Microsoft Office Live Meeting Service Portal.
-   V1.12 (12. dubna 2011): Do části Nejčastější dotazy byla přidána informace o aktualizaci nesouvisející se zabezpečením, která umožňuje aplikaci Microsoft Outlook začlenit funkci rozšířené ochrany pro ověřování.

*Built at 2014-04-18T01:50:00Z-07:00*
