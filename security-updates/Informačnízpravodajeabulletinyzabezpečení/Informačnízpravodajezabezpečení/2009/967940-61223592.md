---
TOCTitle: 967940
Title: Informační zpravodaj zabezpečení společnosti Microsoft 967940
ms:assetid: 967940
ms:contentKeyID: 61223592
ms:mtpsurl: 'https://technet.microsoft.com/cs-CZ/library/967940(v=Security.10)'
---

Security Advisory

Informační zpravodaj zabezpečení společnosti Microsoft 967940
=============================================================

Aktualizace automatického spuštění systému Windows
--------------------------------------------------

Publikováno: 24. února 2009 | Aktualizováno: 22. února 2011

**Verze:** 2.1

Společnost Microsoft oznamuje dostupnost aktualizací funkce Autorun, které pomáhají omezit funkci AutoPlay pouze na média CD a DVD v podporovaných edicích systémů Windows XP, Windows Server 2003, Windows Vista a Windows Server 2008. Omezení funkce AutoPlay pouze na média CD a DVD může pomoci chránit zákazníky před vektory útoku zahrnujícími spuštění libovolného kódu funkcí Autorun při vložení jednotky USB Flash, sdílených síťových položek a jiných médií jiného typu než CD a DVD obsahujících systém souborů se souborem Autorun.inf.

Společnost Microsoft vydala v souvislosti s tímto zpravodajem následující aktualizace.

-   Aktualizace vydaná společností Microsoft 24. února 2009:
    [Článek 967715 znalostní báze Microsoft Knowledge Base](http://support.microsoft.com/kb/967715) popisuje aktualizaci, která odstraňuje potíže s funkcí vynucení používanou k zakázání funkce Autorun a která může zákazníkům pomoci udržovat ochranu systémů. Tato aktualizace odstraňuje potíže, které brání klíči registru NoDriveTypeAutoRun v podporovaných edicích systémů Windows XP a Windows Server 2003 fungovat očekávaným způsobem. Tato aktualizace je k dispozici prostřednictvím automatických aktualizací a na webu služby Stažení softwaru a může být požadována v postižených systémech před instalací novějších aktualizací funkce Autorun.
    **Poznámka:** Pokud chtějí zákazníci využít výhod nastavení klíče registru, které zakazuje funkci Autorun ve všech edicích systémů Windows Vista, Windows Vista Service Pack 1 a Windows Server 2008, je nutné, aby nainstalovali aktualizaci zabezpečení uvedenou v bulletinu zabezpečení [MS08-038](http://go.microsoft.com/fwlink/?linkid=117296) (950582).
-   Aktualizace vydaná společností Microsoft 25. srpna 2009:
    [Článek 971029 znalostní báze Microsoft Knowledge Base](http://support.microsoft.com/kb/971029) popisuje aktualizaci funkce Autorun, která omezuje funkci AutoPlay na média CD a DVD. Účelem této aktualizace je zastavit fungování automatického přehrávání u jednotek USB, externích pevných disků a jednotek sdílených po síti. Tato aktualizace je k dispozici pro podporované edice systémů Windows XP, Windows Server 2003, Windows Vista a Windows Server 2008. Původně byla k dispozici pouze na webu služby Stažení softwaru.
-   Aktualizace vydaná společností Microsoft 8. února 2011:
    Aktualizace funkce Autorun popsaná v [článku 971029 znalostní báze Microsoft Knowledge Base](http://support.microsoft.com/kb/971029)je nyní k dispozici formou automatických aktualizací. Zákazníkům, kteří již aktualizaci 971029 nainstalovali ručně, nebude aktualizace nabídnuta a nemusí ani podnikat další opatření.
-   Aktualizace vydaná společností Microsoft 22. února 2011:
    Změna v pořadí nasazování aktualizací uvedených v tomto informačním zpravodaji. Tato změna v pořadí nasazování aktualizací má minimalizovat počet zásahů uživatele při jejich instalaci v systému nakonfigurovaném na automatické aktualizace. Díky této změně nebude ve většině případů instalace aktualizací vyžadovat žádný zásah uživatele. Služba Automatické aktualizace zjistí konfiguraci cílového systému, stáhne potřebné aktualizace a nainstaluje je automaticky nebo podle uživatelem vytvořeného plánu.
    Zákazníkům, kteří již dříve aktualizace nainstalovali, nebudou aktualizace nabídnuty a nemusí ani podnikat další opatření.

### Obecné informace

Přehled
-------

<span></span>
**Účel tohoto informačního zpravodaje:** Objasnění a oznámení dostupnosti aktualizací, které nesouvisí se zabezpečením, jejichž cílem je opravit fungování klíče registru NoDriveTypeAutoRun a omezit funkci AutoPlay v postižených systémech. Tyto aktualizace ovlivňují software, jehož seznam najdete v níže uvedené tabulce **Související software**.

**Stav informačního zpravodaje:** Byly vydány články znalostní báze Microsoft Knowledge Base a související aktualizace.

**Doporučení:** Prostudujte si uvedené články znalostní báze Knowledge Base a nainstalujte příslušné aktualizace.

<p> </p>
<table style="border:1px solid black;">
<thead>
<tr class="header">
<th>Odkazy</th>
<th>Identifikace</th>
</tr>
</thead>
<tbody>
<tr class="odd">
<td style="border:1px solid black;"><strong>Odkaz na seznam CVE</strong></td>
<td style="border:1px solid black;"><a href="http://www.cve.mitre.org/cgi-bin/cvename.cgi?name=cve-2008-0951">CVE-2008-0951</a></td>
</tr>  
<tr class="even">
<td style="border:1px solid black;"><strong>Článek znalostní báze Microsoft Knowledge Base</strong></td>
<td style="border:1px solid black;"><a href="http://support.microsoft.com/kb/967715">967715</a><br />
<a href="http://support.microsoft.com/kb/971029">971029</a></td>
</tr>
</tbody>
</table>
<p> </p>

Tento informační zpravodaj se vztahuje k následujícímu softwaru.

|                                                                                                                                 |
|---------------------------------------------------------------------------------------------------------------------------------|
| Související software                                                                                                            |
| Microsoft Windows 2000 Service Pack 4<sup>[1]</sup>                                                                                      |
| Windows XP Service Pack 2<sup>[1]</sup> a Windows XP Service Pack 3                                                                      |
| Windows XP Professional x64 Edition<sup>[1]</sup> a Windows XP Professional x64 Edition Service Pack 2                                   |
| Windows Server 2003 Service Pack 1<sup>[1]</sup> a Windows Server 2003 Service Pack 2                                                    |
| Windows Server 2003 x64 Edition<sup>[1]</sup> a Windows Server 2003 x64 Edition Service Pack 2                                           |
| Windows Server 2003 SP1 pro systémy s procesorem Itanium <sup>[1]</sup> a Windows Server 2003 SP2 pro systémy s procesorem Itanium       |
| Windows Vista<sup>[1]</sup><sup>[2]</sup>, Windows Vista Service Pack 1<sup>[2]</sup> a Windows Vista Service Pack 2                                       |
| Windows Vista x64 Edition<sup>[1]</sup><sup>[2]</sup>, Windows Vista x64 Edition Service Pack 1<sup>[2]</sup> a Windows Vista x64 Edition Service Pack 2   |
| Windows Server 2008 pro 32bitové systémy<sup>[2]</sup> a Windows Server 2008 Service Pack 2                                              |
| Windows Server 2008 pro systémy s procesorem x64<sup>[2]</sup> a Windows Server 2008 pro systémy s procesorem x64 Service Pack 2         |
| Windows Server 2008 pro systémy s procesorem Itanium<sup>[2]</sup> a Windows Server 2008 pro systémy s procesorem Itanium Service Pack 2 |

<sup>[1]</sup>U těchto operačních systémů skončila časově omezená podpora. Další informace o časově omezené podpoře produktů naleznete na webu [Zásady poskytování technické podpory pro produkty společnosti Microsoft](http://go.microsoft.com/fwlink/?linkid=21742).

<sup>[2]</sup>Pokud chtějí zákazníci využít výhod nastavení klíče registru, které zakazuje funkci Autorun v těchto operačních systémech, je nutné, aby nainstalovali aktualizaci zabezpečení uvedenou v bulletinu zabezpečení [MS08-038](http://go.microsoft.com/fwlink/?linkid=117296) (950582).

Nejčastější dotazy
------------------

<span></span>
**Změní tyto aktualizace stávající nastavení funkce Autorun?**
Ano. I když původní aktualizace nabízená v tomto informačním zpravodaji neměnila stávající nastavení funkce Autorun v systému (místo toho umožňuje uživatelům správné vynucení nastavení služby Autorun podle potřeby), aktualizace funkce Autorun popsaná v [článku 971029 znalostní báze Microsoft Knowledge Base](http://support.microsoft.com/kb/971029) omezuje funkci AutoPlay na média CD a DVD.

**Jak se po instalaci těchto aktualizací změnily možnosti práce uživatelů?**
Po instalaci původní aktualizace popsané v [článku 967715 znalostní báze Microsoft Knowledge Base](http://support.microsoft.com/kb/967715) je správně vynuceno výchozí nastavení registru zakazující funkci Autorun na síťových jednotkách.

Po instalaci aktualizace [971029](http://support.microsoft.com/kb/971029) může dojít k následujícímu chování funkce AutoPlay:

-   Funkci Autorun s dialogovým oknem AutoPlay používá spousta nynějších zařízení i zařízení, která se na trhu objevují jako nová, k prezentaci a instalaci softwaru při vložení disků DVD, CD a jednotek USB Flash. Chování funkce AutoPlay u médií CD a DVD není touto aktualizací ovlivněno.
-   Uživatelům, kteří tuto aktualizaci nainstalují, se přestane zobrazovat zpráva instalačního programu s výzvou k instalaci programů z jednotky USB Flash. Uživatelé budou muset software nainstalovat ručně. Při ruční instalaci stačí kliknutím na položku **Otevřít složku** zobrazit soubory, přejít na instalační program softwaru a dvakrát kliknout na instalační program, který se spustí.
-   Některé jednotky USB Flash obsahují firmware, který tyto jednotky USB Flash při vložení do počítače prezentuje jako jednotky CD. Chování funkce AutoPlay s těmito jednotkami USB Flash není touto aktualizací ovlivněno.

**Jak zakáži funkci automatického spuštění?**
Zakázání funkce automatického spuštění má dva požadavky na systém. Je nutné mít nainstalovánu jednu z aktualizací zmíněných v tomto informačním zpravodaji a nastavit odpovídající hodnotu klíče registru automatického spuštění pro funkce, které mají být zakázány. Informace týkající se distribuce těchto aktualizací a konkrétní hodnoty potřebné pro zakázání funkce automatického spuštění pro různé verze systému naleznete v článku [967715 znalostní báze Microsoft Knowledge Base](http://support.microsoft.com/kb/967715).

**Je nutné instalovat tuto aktualizaci, pokud již je v systému nainstalována aktualizace poskytnutá v článku 953252 znalostní báze Microsoft Knowledge Base?**
Ne. V systémech s nainstalovanou aktualizací z článku [953252 znalostní báze Microsoft Knowledge Base](http://support.microsoft.com/kb/953252) není nutné instalovat aktualizaci z článku [967715 znalostní báze Microsoft Knowledge Base](http://support.microsoft.com/kb/967715). Systémy s nainstalovanou aktualizací z článku [953252 znalostní báze Microsoft Knowledge Base](http://support.microsoft.com/kb/953252) již mají nainstalovánu verzi aktualizace, která správně reaguje na hodnoty klíčů registru zakazující automatické spuštění. Aktualizace nabízená v článku [967715 znalostní báze Microsoft Knowledge Base](http://support.microsoft.com/kb/967715) obsahuje stejnou aktualizaci, avšak byla nainstalována prostřednictvím služby automatické aktualizace.

**Pokud systémy mají nainstalovány aktualizace uvedené v článku 953252 znalostní báze Knowledge Base, bude těmto systémům nabídnuta aktualizace z článku 967715 znalostní báze Knowledge Base?**
Ne. Funkce automatické aktualizace zkontroluje, zda je v systému obsažena oprava, která správně reaguje na hodnoty klíčů registru zakazující automatické spuštění, jež byla nabídnuta v článku [953252 znalostní báze Microsoft Knowledge Base](http://support.microsoft.com/kb/953252). Pokud obsahuje opravený kód, nebude uživatelům nabídnuta aktualizace uvedená v článku [967715 znalostní báze Microsoft Knowledge Base](http://support.microsoft.com/kb/967715), protože ačkoli aktualizace uvedená v článku [953252 znalostní báze Microsoft Knowledge Base](http://support.microsoft.com/kb/953252) nebyla nainstalována prostřednictvím funkce automatické aktualizace, obsahují obě aktualizace stejné změny.

**Zakazují aktualizace poskytnuté v článku 953252 znalostní báze Microsoft Knowledge Base nebo v článku 967715 znalostní báze Microsoft Knowledge Base funkci automatického spuštění?**
Ne. Poskytnuté aktualizace správně reagují na hodnoty klíčů registru zakazující automatické spuštění. Tyto aktualizace nemění hodnoty klíčů registru a nadále budou fungovat ve shodě s hodnotami nastavenými před jakoukoli z těchto aktualizací. Pokud nebyly hodnoty registru před touto instalací nastaveny, je nutné provést nastavení klíčů registru dle požadavků na funkci automatického spuštění.

**Lze při nastavení registrů použít zásady skupin tak, aby byla zakázána funkce automatického spuštění?**
Ano. V systémech s nainstalovanou aktualizací lze manuálně nastavit klíč registrů nebo lze v podnikovém prostředí použít zásady skupin a zakázat funkci automatického spuštění. Více informací o nastavení těchto registrů a konkrétní hodnoty pro jednotlivé operační systémy naleznete v článku [967715 znalostní báze Microsoft Knowledge Base](http://support.microsoft.com/kb/967715).

**Kde lze nalézt aktualizace pro systémy Windows Vista a Windows Server 2008?**
Oprava problému popsaného v informačním zpravodaji pro systémy Windows Vista a Windows Server 2008 je součástí aktualizace bulletinu zabezpečení [MS08-038](http://technet.microsoft.com/security/bulletin/ms08-038). Aby mohli zákazníci využít nastavení tohoto klíče registru a zakázat funkci automatického spuštění, musí si zákazníci používající systémy Windows Vista a Windows Server 2008 nainstalovat aktualizaci zabezpečení uvedenou v bulletinu zabezpečení [MS08-038](http://go.microsoft.com/fwlink/?linkid=117296) (950582).

Doporučené postupy
------------------

<span></span>
-   **Přečtěte si články znalostní báze Microsoft Knowledge Base související s tímto zpravodajem**

    Doporučujeme zákazníkům tyto aktualizace nainstalovat. Zákazníci, kteří chtějí o těchto aktualizacích získat více informací, by si měli přečíst články [967715](http://support.microsoft.com/kb/967715) a [971029 znalostní báze Microsoft Knowledge Base](http://support.microsoft.com/kb/971029).

    Další informace o terminologii používané v tomto bulletinu (například aktualizace) získáte v článku [824684 znalostní báze Microsoft Knowledge Base](http://support.microsoft.com/kb/824684).

### Další informace

**Zdroje informací:**

-   Zpětnou vazbu můžete poskytnout vyplněním formuláře na webu [Pomoc a podpora společnosti Microsoft: Kontaktujte nás](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   V1.0 (24. února 2009): Informační zpravodaj byl publikován.
-   V1.1 (25. srpna 2009): Bylo revidováno shrnutí upozorňující zákazníky na aktualizaci funkce automatického spuštění, která omezuje funkci automatického přehrávání u médií CD-ROM a DVD-ROM dostupnou v systémech Windows XP, Windows Server 2003, Windows Vista a Windows Server 2008, z článku 971029 znalostní báze Microsoft Knowledge Base.
-   V2.0 (8. února 2011): Část Shrnutí byla revidována tak, aby uživatele informovala, že aktualizace 971029 funkce Autorun, která omezuje funkci AutoPlay médií CD a DVD, bude nabízena prostřednictvím automatických aktualizací.
-   V2.1 (22. února 2011): Bylo revidováno shrnutí upozorňující zákazníky na změnu v pořadí nasazování aktualizací uvedených v tomto informačním zpravodaji. Tato změna má minimalizovat počet zásahů uživatele při instalaci aktualizací v systému nakonfigurovaném na automatické aktualizace.

*Built at 2014-04-18T01:50:00Z-07:00*
