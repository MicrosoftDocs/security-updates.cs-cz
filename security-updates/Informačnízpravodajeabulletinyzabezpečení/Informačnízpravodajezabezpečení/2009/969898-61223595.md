---
TOCTitle: 969898
Title: Informační zpravodaj zabezpečení společnosti Microsoft 969898
ms:assetid: 969898
ms:contentKeyID: 61223595
ms:mtpsurl: 'https://technet.microsoft.com/cs-CZ/library/969898(v=Security.10)'
---

Informační zpravodaj zabezpečení společnosti Microsoft 969898
=============================================================

Kumulativní aktualizace dezaktivačních bitů ActiveX
---------------------------------------------------

Publikováno: 9. června 2009 | Aktualizováno: 17. června 2009

**Verze:** 1.1

V tomto zpravodaji společnost Microsoft vydává novou sadu dezaktivačních bitů ActiveX.

Tato aktualizace zahrnuje dezaktivační bit z dříve publikované kumulativní aktualizace společnosti Microsoft:

-   [Kumulativní aktualizace pro aplikaci Microsoft Visual Basic 6.0 Service Pack 6 (KB957924)](http://www.microsoft.com/downloads/details.aspx?familyid=cb824e35-0403-45c4-9e41-459f0eb89e36)

Tato aktualizace také obsahuje dezaktivační bity pro následující software jiných výrobců:

-   **Microgaming.** Tato aktualizace zabezpečení nastavuje [dezaktivační bit](http://support.microsoft.com/kb/240797/cs) pro prvek ActiveX vyvinutý společností Microgaming. Společnost Microgaming vydala aktualizaci zabezpečení, která řeší chybu zabezpečení v postižené součásti. Další informace a umístění souborů ke stažení najdete ve [vydání oprav zabezpečení společnosti Microgaming](http://go.microsoft.com/fwlink/?linkid=150864). Tento dezaktivační bit je nastaven na žádost vlastníka ovládacích prvků ActiveX. Identifikátory třídy (CLSID) pro tento ovládací prvek ActiveX jsou uvedeny v části **Nejčastější dotazy** tohoto zpravodaje.
-   **eBay Advanced Image Upload Component**: Tato aktualizace zabezpečení nastavuje [dezaktivační bit](http://support.microsoft.com/kb/240797/cs) pro prvek ActiveX vyvinutý společností eBay. Společnost eBay vydala aktualizaci zabezpečení, která řeší chybu zabezpečení v postižené součásti. Další informace a umístění souborů ke stažení najdete ve [vydání oprav zabezpečení společnosti eBay](http://go.microsoft.com/fwlink/?linkid=150865). Tento dezaktivační bit je nastaven na žádost vlastníka ovládacích prvků ActiveX. Identifikátory třídy (CLSID) pro tento ovládací prvek ActiveX jsou uvedeny v části **Nejčastější dotazy** tohoto zpravodaje.
-   **HP Virtual Room v7.0**: Tato aktualizace zabezpečení nastavuje [dezaktivační bit](http://support.microsoft.com/kb/240797/cs) pro prvek ActiveX vyvinutý společností Research In Motion (RIM). Společnost RIM vydala aktualizaci zabezpečení, která řeší chybu zabezpečení v postižené součásti. Další informace a umístění souborů ke stažení najdete ve [vydání oprav zabezpečení společnosti HP](http://go.microsoft.com/fwlink/?linkid=150866). Tento dezaktivační bit je nastaven na žádost vlastníka ovládacích prvků ActiveX. Identifikátory třídy (CLSID) pro tento ovládací prvek ActiveX jsou uvedeny v části **Nejčastější dotazy** tohoto zpravodaje.

Další informace o instalaci této aktualizace získáte v článku 969898 znalostní báze Microsoft Knowledge Base.

### Obecné informace

Přehled
-------


**Účel tohoto informačního zpravodaje:** Oznámení dostupnosti aktualizace dezaktivačních bitů ActiveX.

**Stav informačního zpravodaje:** Byl vydán článek znalostní báze Microsoft Knowledge Base a související aktualizace.

**Doporučení:** Prostudujte si uvedený článek znalostní báze Knowledge Base a nainstalujte příslušnou aktualizaci.

| Odkazy                                                      | Identifikace                                                             |
|-------------------------------------------------------------|--------------------------------------------------------------------------|
| **Odkaz na seznam CVE**                                     | [CVE-2008-0024](http://cve.mitre.org/cgi-bin/cvename.cgi?name=2008-0024) |
| **Článek znalostní báze Microsoft Knowledge Base s číslem** | [969898](http://support.microsoft.com/kb/969898/cs)                      |

Tento informační zpravodaj se vztahuje k následujícímu softwaru.

|                                                                                                                            |
|----------------------------------------------------------------------------------------------------------------------------|
| Související software                                                                                                       |
| Microsoft Windows 2000 Service Pack 4                                                                                      |
| Windows XP Service Pack 2 a Windows XP Service Pack 3                                                                      |
| Windows XP Professional x64 Edition Service Pack 2                                                                         |
| Windows Server 2003 Service Pack 2                                                                                         |
| Windows Server 2003 x64 Edition Service Pack 2                                                                             |
| Windows Server 2003 SP2 pro systémy s procesorem Itanium                                                                   |
| Windows Vista, Windows Vista Service Pack 1 a Windows Vista Service Pack 2                                                 |
| Windows Vista x64 Edition, Windows Vista x64 Edition Service Pack 1 a Windows Vista x64 Edition Service Pack 2             |
| Windows Server 2008 pro 32bitové systémy a Windows Server 2008 pro 32bitové systémy Service Pack 2                         |
| Windows Server 2008 pro systémy s procesorem x64 a Windows Server 2008 pro systémy s procesorem x64 Service Pack 2         |
| Windows Server 2008 pro systémy s procesorem Itanium a Windows Server 2008 pro systémy s procesorem Itanium Service Pack 2 |

Nejčastější dotazy
------------------


**Mají si uživatelé instalace Server Core systému Windows Server 2008 nainstalovat tuto aktualizaci?**  
Uživatelé s instalací Server Core systému Windows Server 2008 nemusí tuto aktualizaci instalovat. Více informací o možnostech instalace Server Core naleznete v části [Server Core](http://msdn.microsoft.com/en-us/library/ms723891(vs.85).aspx). Možnost instalace Server Core se nevztahuje na určité edice systému Windows Server 2008. Další informace naleznete v části [Porovnání možností instalace Server Core](http://www.microsoft.com/windowsserver2008/en/us/compare-core-installation.aspx).

**Proč není součástí tohoto zpravodaje určení stupně zabezpečení?**  
Tato aktualizace obsahuje dezaktivační bit pro aktualizaci dříve vydanou v rámci aktualizace Service Pack a také dezaktivační bity pro ovládací prvky jiných výrobců, nevlastněné společností Microsoft. Společnost Microsoft nestanovuje stupeň zabezpečení pro aktualizace Service Pack nebo ovládací prvky jiných výrobců, které obsahují chybu zabezpečení.

**Nahrazuje tato aktualizace kumulativní aktualizaci zabezpečení dezaktivačních bitů ActiveX (950760)?**  
Ne, tato aktualizace nenahrazuje za účelem automatické aktualizace kumulativní aktualizaci zabezpečení dezaktivačních bitů ActiveX (950760), která je popsána v bulletinu zabezpečení společnosti Microsoft [MS08-032](http://technet.microsoft.com/security/bulletin/ms08-032). Automatická aktualizace bude zákazníkům nadále nabízet aktualizaci MS08-032, a to bez ohledu na to, zda již tuto aktualizaci (969898) nainstalovali, či nikoli. Avšak zákazníci, kteří si nainstalují tuto aktualizaci (969898), si nemusí kvůli ochraně a nastavení dezaktivačních bitů instalovat aktualizaci MS08-032.

**Proč společnost Microsoft vydává tuto kumulativní aktualizaci dezaktivačních bitů ActiveX v informačním zpravodaji zabezpečení, když byly předchozí aktualizace dezaktivačních bitů vydány v bulletinu zabezpečení?**  
Společnost Microsoft vydává tuto kumulativní aktualizaci zabezpečení dezaktivačních bitů ActiveX v rámci informačního zpravodaje proto, že nové dezaktivační bity buď nemají vliv na software společnosti Microsoft, nebo již byly dříve nastaveny v rámci aktualizace softwaru společnosti Microsoft.

**Obsahuje tato aktualizace dezaktivační bity, které byly vydány v kumulativní aktualizaci pro dezaktivační bity ActiveX?**  
Ano, tato aktualizace obsahuje také dezaktivační bity, které byly dříve uvedeny v [informačním zpravodaji zabezpečení společnosti Microsoft č. 960715](http://technet.microsoft.com/security/advisory/960715).

**Obsahuje tato aktualizace dezaktivační bity, které byly dříve vydány v aktualizaci zabezpečení aplikace Internet Explorer?**  
Ne, tato aktualizace neobsahuje dezaktivační bity, které byly dříve součástí některé aktualizace zabezpečení aplikace Internet Explorer. Doporučujeme nainstalovat nejnovější kumulativní aktualizaci zabezpečení pro aplikaci Internet Explorer.

**Co je dezaktivační bit?**  
Funkce zabezpečení v aplikaci Microsoft Internet Explorer umožňuje zabránit načtení ovládacího prvku ActiveX vykreslovacím modulem jazyka HTML v aplikaci Internet Explorer. To probíhá vytvořením nastavení registru a označuje se jako nastavení dezaktivačního bitu. Po nastavení dezaktivačního bitu nelze nikdy zavést ovládací prvek, a to ani v případě, že je plně instalovaný. Nastavení dezaktivačního bitu zajišťuje, že i když je do systému zavedena nebo znovu zavedena součást obsahující chybu zabezpečení, systém zůstane nedotčený a bez poškození.

Další informace získáte v [článku 240797 znalostní báze Microsoft Knowledge Base](http://support.microsoft.com/kb/240797/cs): Jak zabránit spuštění ovládacího prvku ActiveX v aplikaci Internet Explorer

**Co je aktualizace zabezpečení dezaktivačních bitů ovládacího prvku ActiveX?**  
Tato aktualizace zabezpečení obsahuje pouze ID třídy (CLSID) určitých ovládacích prvků ActiveX, které představují základ této aktualizace zabezpečení.

**Proč tato aktualizace neobsahuje žádné binární soubory?**  
Tato aktualizace provádí pouze změny v registru směřující k zákázu vytváření instancí ovládacího prvku v aplikaci Internet Explorer.

**Mám tuto aktualizaci instalovat, i když nemám nainstalovanou postiženou komponentu ani nepoužívám postiženou platformu?**  
Ano. Instalace této aktualizace zablokuje spuštění ovládacího prvku obsahujícího chybu zabezpečení v aplikaci Internet Explorer.

**Je nutné tuto aktualizaci znovu použít v případě, že později nainstaluji ovládací prvek ActiveX projednávaný v této aktualizaci zabezpečení?**  
Ne, opětovné použití této aktualizace není nutné. Dezaktivační bit zabrání aplikaci Internet Explorer spustit ovládací prvek i v případě jeho pozdější instalace.

**Co je podstatou této aktualizace?**  
Tato aktualizace nastaví dezaktivační bit pro seznam identifikátorů třídy (CLSID).

Následující identifikátory třídy jsou spojeny s ovládacím prvkem MSCOMM32.OCX ATL Loader popsaným v [Kumulativní aktualizaci pro aplikaci Microsoft Visual Basic 6.0 Service Pack 6 (KB957924)](http://www.microsoft.com/downloads/details.aspx?familyid=cb824e35-0403-45c4-9e41-459f0eb89e36):

|                                        |
|----------------------------------------|
| Identifikátor třídy                    |
| {648A5600-2C6E-101B-82B6-000000000014} |

Následující identifikátor třídy je spojen s požadavkem společnosti Microgaming na nastavení dezaktivačního bitu pro identifikátor třídy, který je ohrožen touto chybou zabezpečení. Další informace získáte ve [vydání oprav zabezpečení](http://go.microsoft.com/fwlink/?linkid=150864) společnosti Microgaming:

|                                        |
|----------------------------------------|
| Identifikátor třídy                    |
| {D8089245-3211-40F6-819B-9E5E92CD61A2} |

Následující identifikátor třídy je spojen s požadavkem společnosti [eBay](http://www.ebay.com/) na nastavení dezaktivačního bitu pro identifikátor třídy, který je ohrožen touto chybou zabezpečení. Další informace získáte ve [vydání oprav zabezpečení](http://go.microsoft.com/fwlink/?linkid=150865) společnosti eBay:

|                                        |
|----------------------------------------|
| Identifikátor třídy                    |
| {4C39376E-FA9D-4349-BACC-D305C1750EF3} |
| {C3EB1670-84E0-4EDA-B570-0B51AAE81679} |

Následující identifikátor třídy je spojen s požadavkem společnosti [HP](http://www.hp.com/) na nastavení dezaktivačního bitu pro identifikátor třídy, který je ohrožen touto chybou zabezpečení. Další informace získáte ve [vydání oprav zabezpečení](http://go.microsoft.com/fwlink/?linkid=150866) společnosti HP:

|                                        |
|----------------------------------------|
| Identifikátor třídy                    |
| {00000032-9593-4264-8B29-930B3E4EDCCD} |

Doporučené postupy
------------------


**Přečtěte si článek znalostní báze Microsoft Knowledge Base související s tímto zpravodajem**

Společnost Microsoft doporučuje zákazníkům nainstalovat tuto aktualizaci. Uživatelé, kteří se chtějí dozvědět další informace o této aktualizaci, by si měli přečíst [článek 969898 znalostní báze Microsoft Knowledge Base](http://support.microsoft.com/kb/969898/cs).

#### Možná zástupná řešení

Alternativní řešení se týká nastavení nebo změny konfigurace, která nevyřeší základní problém, ale pomůže před použitím aktualizace zablokovat známé útoky. Společnost Microsoft testovala následující alternativní řešení a v popisu uvádí, zda dané řešení omezuje funkčnost:

-   **Zamezení spuštění objektů COM v aplikaci Internet Explorer**

    Nastavením dezaktivačního bitu pro ovládací prvek v registru je možné zakázat pokusy o vytváření instancí objektu COM v aplikaci Internet Explorer.

    **Varování:** Použijete-li Editor registru nesprávně, může dojít k vážným problémům, které mohou vyžadovat přeinstalaci operačního systému. Společnost Microsoft nemůže zaručit, že problémy vzniklé v důsledku nesprávného použití programu Editor registru budete moci vyřešit. Editor registru používáte na vlastní nebezpečí.

    Podrobné informace o postupu, který můžete použít k zamezení spuštění ovládacího prvku v aplikaci Internet Explorer, získáte v [článku 240797 znalostní báze Microsoft Knowledge Base](http://support.microsoft.com/kb/240797/cs). Podle kroků v tomto článku vytvořte v registru hodnotu Compatibility Flags, která zabrání vytváření instancí objektu COM v aplikaci Internet Explorer.

    **Poznámka:** Identifikátory třídy a odpovídající soubory obsahující objekty ActiveX jsou uvedeny v odpovědi na dotaz „Co je podstatou této aktualizace?“ v části Nejčastější dotazy uvedené výše. Nahraďte {XXXXXXXX-XXXX-XXXX-XXXX-XXXXXXXXXXXX} níže identifikátory třídy uvedenými v této části.

    Chcete-li nastavit dezaktivační bit pro identifikátor CLSID s hodnotou {XXXXXXXX-XXXX-XXXX-XXXX-XXXXXXXXXXXX}, vložte následující text do textového editoru, například do programu Poznámkový blok. Potom soubor uložte s příponou REG.

    Windows Registry Editor Version 5.00  
    \[HKEY\_LOCAL\_MACHINE\\SOFTWARE\\Microsoft\\Internet Explorer\\ActiveX Compatibility\\{ XXXXXXXX-XXXX-XXXX-XXXX-XXXXXXXXXXXX }\]  
    "Compatibility Flags"=dword:00000400

    Tento soubor s příponou REG pak můžete použít v jednotlivých systémech tak, že na něj dvakrát kliknete. Soubor je možné použít také v rámci domény použitím Zásad skupiny. Další informace o zásadách skupiny najdete na následujících webech společnosti Microsoft:

    -   [Sada zásad skupiny](http://technet2.microsoft.com/windowsserver/en/library/6d7cb788-b31d-4d17-9f1e-b5ddaa6deecd1033.mspx?mfr=true)
    -   [Co je Editor objektu zásad skupiny?](http://technet2.microsoft.com/windowsserver/en/library/47ba1311-6cca-414f-98c9-2d7f99fca8a31033.mspx?mfr=true)
    -   [Nástroje a nastavení hlavních zásad skupiny](http://technet2.microsoft.com/windowsserver/en/library/e926577a-5619-4912-b5d9-e73d4bdc94911033.mspx?mfr=true)

    **Poznámka:** Je třeba restartovat aplikaci Internet Explorer, aby se projevily provedené změny.

    **Dopad tohoto zástupného řešení**: Pokud není objekt určen pro použití v aplikaci Internet Explorer, není dopad žádný.

### Další informace

**Poděkování**

Společnost Microsoft tímto [děkuje](http://go.microsoft.com/fwlink/?linkid=21127) za spolupráci při ochraně zákazníků:

-   Robertu Freemanovi ze společnosti [ISS X-Force](http://www.iss.net/) za oznámení chyby zabezpečení umožňující vzdálené spuštění kódu v ovládacím prvku MSCOMM32.OCX ATL Loader (CVE-2008-0024)

**Zdroje informací:**

-   Zpětnou vazbu můžete poskytnout vyplněním formuláře na webu [Pomoc a podpora společnosti Microsoft: Kontaktujte nás](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/?ln=cs).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   V1.0 (9. června 2009): Informační zpravodaj byl publikován
-   V1.1 (17. června 2009): Přidána položka do části **Nejčastější dotazy**, která informuje o tom, že tato aktualizace nenahrazuje za účelem automatické aktualizace kumulativní aktualizaci zabezpečení dezaktivačních bitů ActiveX (950760), která je popsána v bulletinu zabezpečení společnosti Microsoft MS08-032.

*Built at 2014-04-18T01:50:00Z-07:00*
