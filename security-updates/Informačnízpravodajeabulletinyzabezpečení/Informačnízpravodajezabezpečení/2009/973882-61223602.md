---
TOCTitle: 973882
Title: Informační zpravodaj zabezpečení společnosti Microsoft 973882
ms:assetid: 973882
ms:contentKeyID: 61223602
ms:mtpsurl: 'https://technet.microsoft.com/cs-CZ/library/973882(v=Security.10)'
---

Security Advisory

Informační zpravodaj zabezpečení společnosti Microsoft 973882
=============================================================

Chyby zabezpečení v knihovně Microsoft Active Template Library (ATL) umožňují vzdálené spuštění kódu
----------------------------------------------------------------------------------------------------

Publikováno: 28. července 2009 | Aktualizováno: 13. října 2009

**Verze:** 4.0

Společnost Microsoft vydává tento informační zpravodaj zabezpečení, aby informovala o průběžném zjišťování chyb zabezpečení ve veřejné a soukromé verzi knihovny Microsoft Active Template Library (ATL). Poskytuje také pokyny pro vývojáře uvádějící kroky k zajištění, aby ovládací prvky a komponenty, které sestavují, nebyly ohroženy problémy s knihovnou ATL. Dále uvádí, jakým způsobem mohou odborníci v oblasti IT a spotřebitelé zmírnit riziko možných útoků, které tyto chyby zabezpečení zneužívají, a jaké kroky provádí společnost Microsoft v rámci průběžného vyšetřování problému popsaného v tomto zpravodaji. Tento informační zpravodaj rovněž uvádí komplexní výpis všech bulletinů zabezpečení společnosti Microsoft a aktualizací zabezpečení souvisejících s chybami zabezpečení v knihovně ATL. Zkoumání veřejné a soukromé verze knihovny ATL ze strany společnosti Microsoft stále probíhá a v rámci tohoto procesu budeme vydávat aktualizace zabezpečení a doporučené postupy.

Společnost Microsoft ví o chybách zabezpečení ve veřejné a soukromé verzi knihovny ATL. Knihovnu Microsoft ATL používají vývojáři softwaru k vytváření ovládacích prvků nebo součástí pro platformu Windows. Chyby zabezpečení popsané v tomto informačním zpravodaji zabezpečení a bulletinu zabezpečení společnosti Microsoft [MS09-035](http://go.microsoft.com/fwlink/?linkid=158131) mohou umožnit přístup k informacím nebo vzdálené spuštění kódu u ovládacích prvků a komponent sestavených pomocí verzí knihovny ATL obsahujících chybu zabezpečení. Komponenty a ovládací prvky vytvořené ve verzi knihovny ATL obsahujících chybu zabezpečení mohou být vystaveny riziku ohrožení kvůli způsobu, jakým se knihovna ATL používá, nebo kvůli problémům ve vlastním kódu ATL.

**Doporučené postupy pro vývojáře:** Společnost Microsoft opravila chyby ve veřejných záhlavích knihovny ATL a vydala aktualizace knihoven v bulletinu [MS09-035](http://go.microsoft.com/fwlink/?linkid=158131) nazvaném Chyby zabezpečení v knihovně Visual Studio Active Template Library umožňují vzdálené spuštění kódu. Společnost Microsoft důrazně doporučuje vývojářům, kteří sestavují ovládací prvky nebo komponenty v knihovně ATL, aby ihned posoudili riziko ohrožení ovládacích prvků a podle doporučených pokynů vytvořili ovládací prvky a komponenty, které nejsou chybou zabezpečení ohroženy. Další informace o chybách zabezpečení a pokynech k řešení problémů v knihovně ATL naleznete v bulletinu [MS09-035](http://go.microsoft.com/fwlink/?linkid=158131) Chyby zabezpečení v knihovně Visual Studio Active Template Library umožňují vzdálené spuštění kódu.

**Doporučené postupy pro odborníky v oblasti IT a spotřebitele:** Z důvodu lepší ochrany zákazníků v době, kdy vývojáři aktualizují komponenty a ovládací prvky, vyvinula společnost Microsoft novou obsáhlou technologii ochrany. Tato nová technologie integrovaná v aplikaci Internet Explorer pomáhá chránit zákazníky před budoucími útoky prostřednictvím chyb zabezpečení knihovny Microsoft Active Template Library popsaných v tomto zpravodaji a bulletinu zabezpečení společnosti Microsoft MS09-035. Aby tato nová obranná hloubková technologie byla přínosná, měli by odborníci v oblasti IT a spotřebitelé neprodleně nasadit aktualizaci zabezpečení aplikace Internet Explorer, která je součástí bulletinu zabezpečení společnosti Microsoft [MS09-034](http://go.microsoft.com/fwlink/?linkid=158199) - Kumulativní aktualizace zabezpečení pro aplikaci Internet Explorer.

Tato aktualizace zabezpečení obsahuje opatření snižující závažnost rizika, které zabraňuje zneužití komponent a ovládacích prvků sestavených pomocí knihovny ATL obsahující chybu zabezpečení v aplikaci Internet Explorer, a také řeší více nesouvisejících chyb zabezpečení. Nové způsoby obsáhlé ochrany nabízené v bulletinu MS09-034 zahrnují aktualizace aplikace Internet Explorer 5.01, Internet Explorer 6 a Internet Explorer 6 Service Pack 1, Internet Explorer 7 a Internet Explorer 8. Tato ochrana monitoruje a pomáhá zabránit úspěšnému zneužití všech známých veřejných a soukromých chyb zabezpečení knihovny ATL včetně těch, které by mohly způsobit obejití funkce zabezpečení dezaktivačního bitu ovládacího prvku ActiveX. Tyto způsoby ochrany slouží k obraně zákazníků před útoky z webu.

**Doporučené postupy pro domácí uživatele:** Z důvodu lepší ochrany zákazníků v době, kdy vývojáři aktualizují komponenty a ovládací prvky, vyvinula společnost Microsoft novou obsáhlou technologii ochrany. Tato nová technologie integrovaná v aplikaci Internet Explorer pomáhá chránit zákazníky před budoucími útoky vedenými prostřednictvím chyb zabezpečení knihovny Microsoft Active Template Library popsaných v tomto informačním zpravodaji a bulletinu zabezpečení společnosti Microsoft MS09-035. Domácí uživatelé přihlášení k odběru automatických aktualizací obdrží novou aktualizaci aplikace Internet Explorer automaticky a nemusí provádět žádné další akce. Domácí uživatelé budou automaticky lépe chráněni před budoucími útoky způsobenými chybami zabezpečení, které jsou popsány v tomto zpravodaji zabezpečení a bulletinu zabezpečení společnosti Microsoft MS09-035.

**Skutečnosti snižující závažnost rizika pro ovládací prvky a komponenty vytvořené pomocí verze knihovny Microsoft Active Template Library (ATL) obsahující chybu zabezpečení:**

-   Ve výchozím nastavení není většina ovládacích prvků ActiveX zahrnuta ve výchozím seznamu povolených ovládacích prvků ActiveX v aplikaci Internet Explorer 7 nebo Internet Explorer 8 v operačních systémech Windows Vista nebo novějších. Riziku pokusů o zneužití této chyby zabezpečení jsou vystaveni pouze zákazníci, kteří výslovně povolili funkci používání ovládacích prvků ActiveX. Pokud však zákazník tyto ovládací prvky ActiveX používal v dřívější verzi aplikace Internet Explorer a později provedl upgrade na aplikaci Internet Explorer 7 nebo Internet Explorer 8, pak jsou tyto ovládací prvky ActiveX v aplikaci Internet Explorer 7 a Internet Explorer 8 povoleny a to i v případě, že je zákazník výslovně nepovolí.
-   Aplikace Internet Explorer 8 ve výchozím nastavení nabízí vylepšenou ochranu povolením ochrany paměti DEP/NX uživatelům operačních systémů Windows XP Service Pack 3, Windows Vista Service Pack 1, Windows Vista Service Pack 2 a Windows 7.
-   Aplikace Internet Explorer je v systému Windows Server 2003 a Windows Server 2008 ve výchozím nastavení spouštěna v omezeném režimu, který je známý jako [Rozšířené nastavení zabezpečení](http://go.microsoft.com/fwlink/?linkid=92039). Rozšířené nastavení zabezpečení je skupina předem nakonfigurovaných nastavení v aplikaci Internet Explorer, která mohou snižovat pravděpodobnost, že uživatel nebo správce stáhne a spustí speciálně vytvořený webový obsah na serveru. Toto je skutečnost snižující závažnost rizika pro servery, které nebyly přidány do seznamu zóny Důvěryhodné servery v aplikaci Internet Explorer. Viz také příručka [Nastavení konfigurace rozšířeného zabezpečení aplikace Internet Explorer](http://go.microsoft.com/fwlink/?linkid=92055).
-   Ve výchozím nastavení otevírají všechny podporované verze aplikací Microsoft Outlook a Microsoft Outlook Express e-mailové zprávy ve formátu HTML v zóně Servery s omezeným přístupem. Zóna s omezeným přístupem pomáhá snížit riziko útoků, které by se mohly tuto chybu zabezpečení pokusit zneužít, a to tak, že zabrání používání aktivního skriptování a ovládacích prvků ActiveX při čtení e-mailů ve formátu HTML. Pokud však uživatel klikne na odkaz v e-mailu, může být stále ohrožen zneužitím této chyby zabezpečení prostřednictvím útoku z webu.
-   V případě útoku z webu by útočník mohl být hostitelem webu s webovou stránkou, pomocí které lze tuto chybu zabezpečení zneužít. Navíc, dané weby a weby, které přijímají nebo hostují materiál poskytovaný uživateli a reklamu, by mohly obsahovat speciálně vytvořený obsah zneužívající tuto chybu zabezpečení. Útočník však nemůže žádným způsobem přinutit uživatele k návštěvě takových webů. Místo toho by útočník musel přesvědčit uživatele, aby navštívili takový web. K tomu se obvykle používá odkaz v e-mailu nebo zpráva programu pro rychlé zasílání zpráv, na kterou uživatelé kliknou, a přejdou tak na útočníkův web.
-   Útočník, který by úspěšně zneužil tuto chybu zabezpečení, by mohl získat stejná uživatelská práva, jako má místní uživatel. Uživatelé, jejichž účty jsou konfigurovány tak, aby měli v systému méně uživatelských práv, by byli vystaveni menšímu riziku než uživatelé s uživatelskými právy správce.

**Aktualizace související s knihovnou ATL:**

Aktualizace byla vydána 13. října 2009

-   Bulletin zabezpečení společnosti Microsoft [MS09-060](http://go.microsoft.com/fwlink/?linkid=160633) - „Chyby zabezpečení v ovládacích prvcích knihovny Microsoft Active Template Library (ATL) pro systém Microsoft Office umožňují vzdálené spuštění kódu“ - obsahuje podporu pro komponenty systému Microsoft Office, které jsou ovlivněny chybami zabezpečení knihovny ATL popsanými v tomto informačním zpravodaji.

Aktualizace vydané 25. srpna 2009

-   Zveřejňuje se aktualizace služby Windows Live Messenger 14.0.8089, která řeší chyby zabezpečení v klientovi Windows Live Messenger, související s chybami zabezpečení knihovny ATL popsanými v tomto informačním zpravodaji.
-   Do informačního zpravodaje byla doplněna také část **Nejčastější dotazy na téma Komponenty služby Windows Live**, která informuje o odebrání funkce „Připojit fotografii“ ze služby Windows Live Hotmail a přináší podrobné informace o vydání aktualizace služby Windows Live Messenger 14.0.8089.

Aktualizace vydané 11. srpna 2009

-   Bulletin zabezpečení společnosti Microsoft [MS09-037](http://go.microsoft.com/fwlink/?linkid=158695) - Chyby zabezpečení v knihovně Microsoft Active Template Library (ATL) umožňují vzdálené spuštění kódu - obsahuje podporu pro součásti systému Windows, které jsou ovlivněny chybami zabezpečení knihovny ATL popsanými v tomto informačním zpravodaji.
-   Bulletin zabezpečení společnosti Microsoft [MS09-035](http://go.microsoft.com/fwlink/?linkid=158131) - Chyby zabezpečení v knihovně Visual Studio Active Template Library umožňují vzdálené spuštění kódu - je vydáván znovu a nabízí aktualizace pro vývojáře, kteří používají aplikaci Visual Studio k vytváření součástí a ovládacích prvků pro mobilní aplikace s využitím knihovny ATL pro inteligentní zařízení.

Aktualizace vydané 28. července 2009

-   Bulletin zabezpečení společnosti Microsoft [MS09-035](http://go.microsoft.com/fwlink/?linkid=158131) - Chyby zabezpečení v knihovně Visual Studio Active Template Library umožňují vzdálené spuštění kódu - se ještě podrobněji zabývá konkrétními chybami zabezpečení v knihovně ATL a poskytuje dodavatelům aktualizovaná veřejná záhlaví knihovny ATL, aby mohli vyvinout aktualizované komponenty a ovládací prvky. Naše šetření ukázala, že existují komponenty a ovládací prvky společnosti Microsoft a jiných výrobců, které jsou tímto problémem ovlivněny, a že tyto komponenty a ovládací prvky existují ve všech podporovaných edicích systémů Windows 2000 Service Pack 4, Windows XP, Windows Server 2003, Windows Vista a Windows Server 2008. Vývojáři, kteří při sestavování ovládacích prvků nebo komponent používají verze knihovny ATL obsahující chybu zabezpečení, by si měli tento bulletin přečíst a provést okamžitou akci v případě, že dané ovládací prvky obsahují chybu zabezpečení.
-   Bulletin zabezpečení společnosti Microsoft [MS09-034](http://go.microsoft.com/fwlink/?linkid=158199) - Kumulativní aktualizace zabezpečení pro aplikaci Internet Explorer - obsahuje opatření snižující závažnost rizika, které zabraňuje zneužití komponent a ovládacích prvků sestavených pomocí knihovny ATL obsahující chybu zabezpečení v aplikaci Internet Explorer, a také řeší více nesouvisejících chyb zabezpečení. Nové způsoby obsáhlé ochrany nabízené v bulletinu MS09-034 zahrnují aktualizace aplikace Internet Explorer 5.01, Internet Explorer 6 a Internet Explorer 6 Service Pack 1, Internet Explorer 7 a Internet Explorer 8. Tato ochrana monitoruje a pomáhá zabránit úspěšnému zneužití všech známých veřejných a soukromých chyb zabezpečení knihovny ATL včetně těch, které by mohly způsobit obejití funkce zabezpečení dezaktivačního bitu ovládacího prvku ActiveX. Tyto způsoby ochrany slouží k obraně zákazníků před útoky z webu.
-   V současné době nám nejsou známy žádné metody nebo ovládací prvky zahrnuté v systému Windows 7, které by umožnily úspěšné útoky prostřednictvím aplikace Internet Explorer.

Aktualizace byla vydána 14. července 2009

-   Bulletin zabezpečení společnosti Microsoft [MS09-032](http://technet.microsoft.com/security/bulletin/ms09-032) - Kumulativní aktualizace zabezpečení dezaktivačních bitů ActiveX - obsahoval opatření pro zabezpečení ovládacích prvků ActiveX (dezaktivační bit), které bránilo spuštění ovládacího prvku msvidctl v aplikaci Internet Explorer. Zneužití ovládacího prvku msvidcntl využívalo chybu zabezpečení v soukromé verzi knihovny ATL. V tomto konkrétním případě umožňuje chyba zabezpečení útočníkovi poškození paměti, které může umožnit vzdálené spuštění kódu. Dezaktivační bity vydané v červnové verzi pro ovládací prvek msvidctl (MS09-032) zablokují veřejná zneužití, jak popisuje tento zpravodaj.

### Obecné informace

Přehled
-------

<span></span>
**Účel tohoto informačního zpravodaje:** Tento informační zpravodaj byl vydán, aby zákazníky seznámil s prvním upozorněním na veřejně oznámenou chybu zabezpečení. Další informace získáte v částech **Zástupná řešení**, **Skutečnosti snižující závažnost rizika** a **Doporučené postupy** tohoto informačního zpravodaje zabezpečení.

**Stav informačního zpravodaje:** Informační zpravodaj byl publikován.

**Doporučení:** Přečtěte si navrhované akce a podle potřeby proveďte konfiguraci.

<p> </p>
<table style="border:1px solid black;">
<thead>
<tr class="header">
<th>Odkazy</th>
<th>Identifikace</th>
</tr>
</thead>
<tbody>
<tr class="odd">
<td style="border:1px solid black;"><strong>Odkaz na seznam CVE</strong></td>
<td style="border:1px solid black;"><a href="http://www.cve.mitre.org/cgi-bin/cvename.cgi?name=cve-2009-0901">CVE-2009-0901</a><br />
<a href="http://www.cve.mitre.org/cgi-bin/cvename.cgi?name=cve-2009-2493">CVE-2009-2493</a><br />  
<a href="http://www.cve.mitre.org/cgi-bin/cvename.cgi?name=cve-2009-2495">CVE-2009-2495</a><br />
<a href="http://www.cve.mitre.org/cgi-bin/cvename.cgi?name=cve-2008-0015">CVE-2008-0015</a></td>
</tr>
<tr class="even">
<td style="border:1px solid black;"><strong>Bulletin zabezpečení</strong></td>
<td style="border:1px solid black;"><a href="http://go.microsoft.com/fwlink/?linkid=158131">MS09-035</a> - Chyby zabezpečení v knihovně Visual Studio Active Template Library umožňují vzdálené spuštění kódu<br />
<br />  
<a href="http://go.microsoft.com/fwlink/?linkid=158199">MS09-034</a> - Kumulativní aktualizace zabezpečení pro aplikaci Internet Explorer<br />  
<br />
<a href="http://technet.microsoft.com/security/bulletin/ms09-032">MS09-032</a> - Kumulativní aktualizace zabezpečení dezaktivačních bitů ActiveX</td>
</tr>
<tr class="odd">
<td style="border:1px solid black;"><strong>Článek znalostní báze Microsoft Knowledge Base</strong></td>
<td style="border:1px solid black;"><a href="http://go.microsoft.com/fwlink/?linkid=158131">MS09-035</a>:<br />
<a href="http://support.microsoft.com/kb/969706">Článek 969706 znalostní báze Microsoft Knowledge Base</a><br />  
<br />  
<a href="http://go.microsoft.com/fwlink/?linkid=158199">MS09-034</a>:<br />  
<a href="http://support.microsoft.com/kb/972260">Článek 972260 znalostní báze Microsoft Knowledge Base</a><br />  
<br />  
<a href="http://support.microsoft.com/kb/973346">MS09-032</a>:<br />
<a href="http://support.microsoft.com/kb/973346">Článek 973346 znalostní báze Microsoft Knowledge Base</a></td>
</tr>
</tbody>
</table>
<p> </p>

Tento informační zpravodaj se vztahuje k následujícímu softwaru.

| Software obsahující tuto chybu                                                                             |
|------------------------------------------------------------------------------------------------------------|
| Microsoft Windows                                                                                          |
| Ovládací prvky a komponenty vytvořené pomocí knihovny Active Template Library obsahující chybu zabezpečení |
| Služby Microsoft Live                                                                                      |
| Služba Windows Live Messenger (verze starší než 14.0.8089)                                                 |
| Funkce „Připojit fotografii“ služby Windows Live Hotmail                                                   |

Nejčastější dotazy
------------------

<span></span>
**Co je cílem tohoto informačního zpravodaje?**
Společnosti Microsoft jsou známy chyby zabezpečení ovlivňující součásti a ovládací prvky vytvořené pomocí veřejné a soukromé verze knihovny Active Template Library (ATL). Cílem tohoto informačního zpravodaje je oznámit uživatelům aktualizace, které pomáhají zmírnit riziko ohrožených ovládacích prvků a komponent, poskytnout doporučené postupy a pokyny týkající se ochrany a instalace faktorů snižujících závažnost rizika vývojářům, kteří sestavují ovládací prvky a komponenty pomocí knihovny ATL obsahující chybu zabezpečení a pro odborníky v oblasti IT.

**Vydá společnost Microsoft v budoucnu další aktualizace zabezpečení související s tímto informačním zpravodajem zabezpečení?**
Zkoumání veřejného a soukromého záhlaví knihovny ATL ze strany společnosti Microsoft stále probíhá a v rámci tohoto procesu budeme vydávat aktualizace zabezpečení a doporučené postupy.

**Souvisela s touto aktualizací knihovny ATL chyba zabezpečení ovládacího prvku msvidctl (MS09-032)?**
Ano, zneužití ovládacího prvku msvidctl využívalo chybu zabezpečení v soukromé verzi knihovny ATL. V tomto konkrétním případě umožňuje chyba zabezpečení útočníkovi poškození paměti, které může umožnit vzdálené spuštění kódu. Aktualizace zabezpečení [MS09-032](http://technet.microsoft.com/security/bulletin/ms09-032), původně vydaná 14. července, blokuje známé útoky prostřednictvím ovládacího prvku msvidctl. Další informace o zneužití ovládacího prvku msvidctl získáte na adrese <http://blogs.technet.com/srd/archive/2009/07/06/new-vulnerability-in-mpeg2tunerequest-activex-control-object-in-msvidctl-dll.aspx>.

**Bude před útoky prostřednictvím ovládacího prvku msvidctl chránit také aktualizace aplikace Internet Explorer (ms09-034)?**
Ano, skutečnosti snižující závažnost rizika v aplikaci Internet Explorer zajistí ochranu před zneužitím známých chyb zabezpečení ve veřejné a soukromé verzi knihovny ATL včetně útoků prostřednictvím ovládacího prvku msvidctl.

**Co je ATL?**
Active Template Library (ATL) je sada tříd C++ založených na šablonách, která umožňuje vytváření malých a rychlých objektů COM (Component Object Model). Obsahuje speciální podporu pro klíčové funkce objektů COM obsahující implementace původu, duálních rozhraní, standardní rozhraní výpisu COM, body připojení, separační rozhraní a ovládací prvky ActiveX. Další informace získáte v článku [ATL](http://msdn.microsoft.com/en-us/library/3ax346b7(vs.71).aspx) na webu MSDN.

**Co je příčinou hrozby v knihovně ATL?**
Příčina problému v některých případech spočívá ve způsobu používání knihovny ATL a v jiných případech vlastním kódem ATL. V těchto případech mohou být nesprávně zpracovávány datové toky, což může vést k poškození paměti, zveřejnění informací a vytváření instancí objektů bez ohledu na zásadu zabezpečení. Další informace o chybách zabezpečení knihovny ATL získáte v bulletinu zabezpečení [MS09-035](http://go.microsoft.com/fwlink/?linkid=158131) Chyby zabezpečení v knihovně Visual Studio Active Template Library umožňují vzdálené spuštění kódu.

**Jaký je rozdíl mezi soukromou a veřejnou verzí knihovny Active Template Library?**
Soukromou verzi knihovny Active Template Library používají vývojáři společnosti Microsoft k sestavování ovládacích prvků a komponent. Společnost Microsoft aktualizovala všechny verze této knihovny používané vývojáři.

Veřejná verze knihovny Active Template Library je distribuována zákazníkům prostřednictvím nástrojů pro vývojáře, jako je například Microsoft Visual Studio. Společnost Microsoft poskytuje aktualizovanou verzi naší veřejné knihovny ATL prostřednictvím bulletinu zabezpečení společnosti Microsoft MS09-035.

**Budou chyby zabezpečení v knihovně ATL vyžadovat vydání aktualizací zabezpečení ze strany společnosti Microsoft a vývojářů třetích stran?**
Ano. Kromě aktualizací bulletinu uvedených v tomto zpravodaji provádí společnost Microsoft důkladné zkoumání ovládacích prvků a komponent společnosti Microsoft. Po důkladném přezkoumání podnikne společnost Microsoft příslušné kroky na ochranu svých zákazníků. V závislosti na výsledcích šetření a potřebách zákazníků se může jednat o měsíčně vydávané nebo mimořádně vydané aktualizace zabezpečení.

Společnost Microsoft poskytuje také doporučené postupy a je v aktivním kontaktu s hlavními vývojáři třetích stran, aby jim pomohla určit ovládací prvky a komponenty obsahující chybu zabezpečení. Výsledkem mohou být aktualizace zabezpečení pro ovládací prvky a komponenty třetích stran.

Nejčastější dotazy na téma služby Windows Live Services
-------------------------------------------------------

<span></span>
**Jak bude distribuován upgrade služby Windows Live Messenger?**
Při přihlášení ke službě Windows Live Messenger budou uživatelé služby Windows Live Messenger 8.1, Windows Live Messenger 8.5 a Windows Live Messenger 14.0 v podporovaných verzích systému Windows vyzváni mechanismem pro nasazení klientů služby Windows Live Messenger k přijetí upgradu na verzi Windows Live Messenger 14.0.8089. Rovněž uživatelé, kteří si budou chtít stáhnout upgrade na verzi Windows Live Messenger 14.0.8089, tak mohou ihned učinit prostřednictvím služby [Windows Live Download Center](http://download.live.com/messenger). Uživatelům používajícím verze klientů Windows Live Messenger s chybou zabezpečení nemusí být povoleno připojení ke službě Windows Live Messenger.

**Proč společnost Microsoft vydává upgrade pro Windows Live Messenger přes službu Windows Live Messenger a také poskytuje možnost stažení?**
Společnost Microsoft aktuálně vydává upgrady klientů Windows Live Messenger prostřednictvím služby Windows Live Messenger, protože tyto online služby mají svůj vlastní mechanismus pro nasazení klientů. Pro konkrétní klienty Windows Live Messenger jsou však rovněž k dispozici odkazy na web služby Microsoft Download Center. Zákazníci, kteří chtějí upgrady stáhnout ihned, tak mohou učinit prostřednictvím služby [Windows Live Download Center](http://download.live.com/messenger).

**Pokud se jedná o upgrade, jak mohu zjistit, zda mám verzi služby Windows Live Messenger, která tuto chybu zabezpečení obsahuje?**
Pokud se pokusíte přihlásit ke službě Windows Live Messenger, mechanismus pro nasazení klientů automaticky zjistí aktuální verzi klienta a platformy a v případě potřeby doporučí příslušný upgrade. Verzi klienta služby Windows Live Messenger můžete také ověřit kliknutím na tlačítko **Nápověda** a položku **O programu**.

**K čemu dojde, pokud neprovedu upgrade na nejnovější verzi služby Windows Live Messenger?**
Pokud neprovedete upgrade na verzi klienta Windows Live Messenger (v závislosti na vaší platformě) neobsahující tuto chybu, budete při každém pokusu o přihlášení na tento upgrade upozorněni. Pokud upgrade neakceptujete, může vám být odepřen přístup ke službě Windows Live Messenger.

**Jsou touto chybou zabezpečení postiženy také další aplikace Microsoft pro spolupráci v reálném čase, například Windows Messenger nebo Office Communicator?**
Ne. Jiné aplikace pro zasílání zpráv nejsou postiženy, neboť neobsahují žádnou postiženou součást.

**Kdy společnost Microsoft odebrala funkci „Připojit fotografii“ ze služby Windows Live Hotmail? Bylo načasování shodné se zavedením nějaké nové funkce?**
Společnost Microsoft se nedávno rozhodla funkci krátkodobě odebrat, aby mohla vyřešit problém. Načasování dočasného odebrání této funkce není shodné se zavedením žadné nové funkce.

**Jaký je nejnovější časový plán pro plnou obnovu funkce „Připojit fotografii“ pro všechny uživatele služby Window Live Hotmail?**
Společnost Microsoft aktivně pracuje na nápravě problému. Mezitím mohou zákazníci stále přidávat ke zprávám ve službě Hotmail snímky ve formě příloh kliknutím na tlačítko **Připojit** a výběrem požadovaného snímku.

Nejčastější dotazy vývojářů týkající se aktualizace aplikace Visual Studio
--------------------------------------------------------------------------

<span></span>
**Co je příčinou hrozby v knihovně ATL?**
Příčina problému v některých případech spočívá ve způsobu používání knihovny ATL a v jiných případech vlastním kódem ATL. V těchto případech mohou být nesprávně zpracovávány datové toky, což může vést k poškození paměti, zveřejnění informací a vytváření instancí objektů bez ohledu na zásadu zabezpečení. Další informace o chybách zabezpečení knihovny ATL získáte v bulletinu zabezpečení [MS09-035](http://go.microsoft.com/fwlink/?linkid=158131) Chyby zabezpečení v knihovně Visual Studio Active Template Library umožňují vzdálené spuštění kódu.

**K čemu by mohl útočník tuto chybu zabezpečení zneužít?**
U ovládacích prvků a komponent sestavených pomocí knihovny ATL může nebezpečné použití určitých maker povolit vytvoření instancí libovolných objektů, které mohou obcházet související zásady zabezpečení ovládacích prvků ActiveX (tedy dezaktivační bity) v aplikaci Internet Explorer. Komponenty a ovládací prvky sestavené pomocí verze knihovny ATL obsahující chybu zabezpečení mohou být ohroženy spuštěním vzdáleného kódu nebo umožněním přístupu k informacím. Pokud by byl uživatel přihlášen s uživatelskými právy správce a používal v systému ovládací prvek obsahující chybu zabezpečení, mohl by získat úplnou kontrolu nad postiženým systémem. Útočník by tak mohl instalovat programy, zobrazovat, měnit či odstraňovat data nebo vytvářet nové účty s úplnými uživatelskými právy. Uživatelé, jejichž účty jsou konfigurovány tak, aby měli v systému méně uživatelských práv, by byli vystaveni menšímu riziku než uživatelé s uživatelskými právy správce.

**Jsem vývojář aplikace třetí strany a v komponentě nebo ovládacím prvku používám knihovnu ATL. Jsou komponenta nebo ovládací prvek ohroženy a pokud ano, jak je mohu aktualizovat?**
Ovládací prvky a komponenty mohou být tímto problémem ohroženy, pokud jsou při jejich sestavování splněny určité podmínky. [Aktualizace MS09-035](http://go.microsoft.com/fwlink/?linkid=158131) obsahuje další informace, příklady a doporučené postupy, jejichž pomocí mohou vývojáři třetí strany zjistit a opravit komponenty a ovládací prvky obsahující chybu zabezpečení.

**Co řeší aktualizace zabezpečení pro aplikaci Visual Studio?**
Tyto aktualizace řeší chyby zabezpečení v knihovně Microsoft Active Template Library (ATL), které mohou umožnit vzdálenému neoprávněnému uživateli spuštění libovolného kódu v postiženém systému. V některých případech jsou tyto chyby zabezpečení způsobeny tím, jak se knihovna ATL používá, a v jiných případech vlastním kódem ATL. Protože tyto chyby zabezpečení ohrožují knihovnu ATL, mohou komponenty nebo ovládací prvky vytvořené pomocí této knihovny vystavit zákazníky používající postižené ovládací prvky a komponenty riziku spuštění vzdáleného kódu.

Aktualizace zabezpečení pro aplikaci Visual Studio aktualizuje postiženou verzi knihovny ATL používané v aplikaci Visual Studio. Uživatelé této aplikace tak mohou změnit a znovu vytvořit ovládací prvky a komponenty pomocí aktualizované verze knihovny ATL.

Naše šetření ukázala, že tímto problémem mohou být ohroženy komponenty a ovládací prvky společnosti Microsoft i třetích stran. Z toho důvodu musí všichni postižení dodavatelé změnit a znovu sestavit komponenty a ovládací prvky pomocí opravené knihovny ATL dodané v bulletinu zabezpečení společnosti Microsoft [MS09-035](http://go.microsoft.com/fwlink/?linkid=158131).

Nejčastější dotazy odborníků v oblasti IT týkající se způsobu, jakým se mohou chránit
-------------------------------------------------------------------------------------

<span></span>
**Zajistí mi aktualizace aplikace IE MS09-034 ochranu před všemi komponentami a ovládacími prvky vytvořenými ve verzi knihovny ATL obsahující chybu zabezpečení?**
Z důvodu lepší ochrany zákazníků v době, kdy vývojáři aktualizují komponenty a ovládací prvky, vyvinula společnost Microsoft novou obsáhlou technologii ochrany. Tato nová technologie integrovaná v aplikaci Internet Explorer pomáhá chránit zákazníky před budoucími útoky prostřednictvím chyb zabezpečení knihovny Microsoft Active Template Library popsaných v tomto zpravodaji a bulletinu zabezpečení společnosti Microsoft MS09-035. Bulletin zabezpečení společnosti Microsoft [MS09-034](http://go.microsoft.com/fwlink/?linkid=158199) - Kumulativní aktualizace zabezpečení pro aplikaci Internet Explorer - obsahuje opatření snižující závažnost rizika, které zabraňuje zneužití komponent a ovládacích prvků sestavených pomocí knihovny ATL obsahující chybu zabezpečení v aplikaci Internet Explorer, a také řeší více nesouvisejících chyb zabezpečení.

Společnost Microsoft nadále zkoumá všechny ovládací prvky a komponenty a pomáhá vývojářům třetích stran posuzovat jejich ovládací prvky a komponenty.

**Jaké akce mohou provést odborníci v oblasti IT, aby zmírnili riziko ohrožení touto chybou?**
Společnost Microsoft důrazně doporučuje odborníkům v oblasti IT, aby neprodleně nasadili aktualizaci zabezpečení aplikace Internet Explorer, která je součástí bulletinu zabezpečení společnosti Microsoft [MS09-034](http://go.microsoft.com/fwlink/?linkid=158199) - Kumulativní aktualizace zabezpečení pro aplikaci Internet Explorer.

Nejčastější dotazy spotřebitelů týkající se postupů ochrany
-----------------------------------------------------------

<span></span>
**Jakým způsobem mohou spotřebitelé zmírnit riziko ohrožení tímto problémem?**
Z důvodu lepší ochrany zákazníků v době, kdy vývojáři aktualizují komponenty a ovládací prvky, vyvinula společnost Microsoft novou obsáhlou technologii ochrany. Tato nová technologie integrovaná v aplikaci Internet Explorer pomáhá chránit zákazníky před budoucími útoky vedenými prostřednictvím chyb zabezpečení knihovny Microsoft Active Template Library popsaných v tomto zpravodaji a bulletinu zabezpečení společnosti Microsoft MS09-035. Společnost Microsoft důrazně doporučuje spotřebitelům zapnout funkci [Automatické aktualizace](http://www.microsoft.com/windows/downloads/windowsupdate/automaticupdate.mspx)a ihned nasadit aktualizaci zabezpečení aplikace Internet Explorer, která je součástí bulletinu zabezpečení společnosti Microsoft [MS09-034](http://go.microsoft.com/fwlink/?linkid=158199) s názvem Kumulativní aktualizace zabezpečení pro aplikaci Internet Explorer. Domácí uživatelé, kteří stahují aktualizace automaticky, obdrží skutečnosti snižující závažnost rizika poskytnuté v kumulativní aktualizaci zabezpečení aplikace IE a další aktualizace zabezpečení související s tímto problémem a nemusejí tedy provádět další akce.

Společnost Microsoft domácím uživatelům také doporučuje upgrade na aplikaci [Internet Explorer 8](http://www.microsoft.com/windows/internet-explorer/worldwide-sites.aspx), která jim přinese vyšší zabezpečení a ochranu.

Nejčastější dotazy týkající se skutečností snižujících závažnost rizika v aktualizaci aplikace Internet Explorer
----------------------------------------------------------------------------------------------------------------

<span></span>
**Co je příčinou této hrozby, která může umožnit obejití zabezpečení ovládacího prvku ActiveX?**
Ovládací prvky ActiveX sestavené v ohrožené knihovně ATL nemusí správně ověřovat informace. Může tak vzniknout ovládací prvek ActiveX, který umožňuje poškození paměti nebo útočníkovi umožňuje využití důvěryhodného ovládacího prvku ActiveX k zavedení nedůvěryhodného ovládacího prvku, jehož spouštění v aplikaci Internet Explorer bylo dříve zakázáno.

Nové způsoby obsáhlé ochrany nabízené v bulletinu MS09-034 zahrnují aktualizace aplikace Internet Explorer 5.01, Internet Explorer 6 a Internet Explorer 6 Service Pack 1, Internet Explorer 7 a Internet Explorer 8. Tato ochrana monitoruje a pomáhá zabránit úspěšnému zneužití všech známých veřejných a soukromých chyb zabezpečení knihovny ATL včetně těch, které by mohly způsobit obejití funkce zabezpečení dezaktivačního bitu ovládacího prvku ActiveX. Tyto způsoby ochrany slouží k obraně zákazníků před útoky z webu.

**K čemu by mohl útočník tuto funkci zneužít?**
Útočník, kterému se úspěšně podaří tuto chybu zneužít v systému Windows Vista nebo Windows 2008, by získal oprávnění pouze jako uživatel s omezeným přístupem zásluhou Chráněného režimu aplikace Internet Explorer. V ostatních verzích systému Windows by útočník mohl získat stejná uživatelská práva jako místní uživatel. Uživatelé, jejichž účty jsou konfigurovány tak, aby měli v systému méně uživatelských práv, by byli vystaveni menšímu riziku než uživatelé s uživatelskými právy správce.

**Jak by mohl útočník tuto funkci používat?**
Útočník by mohl hostovat web, který je určen k hostování speciálně vytvořeného ovládacího prvku ActiveX, a pak přesvědčit uživatele k prohlížení tohoto webu. Může se jednat také o nedůvěryhodné weby a weby přijímající nebo hostující materiál poskytovaný uživateli a reklamu. Útočník však nemůže žádným způsobem přinutit uživatele k návštěvě takových webů. Místo toho by útočník musel přesvědčit uživatele, aby navštívili takový web. K tomu se obvykle používá odkaz v e-mailu nebo požadavek programu pro zasílání rychlých zpráv, na který uživatelé kliknou, a přejdou tak na útočníkův web.

**Co je dezaktivační bit?**
Funkce zabezpečení v aplikaci Microsoft Internet Explorer umožňuje zabránit načtení ovládacího prvku ActiveX vykreslovacím modulem jazyka HTML v aplikaci Internet Explorer. To probíhá vytvořením nastavení registru a označuje se jako nastavení dezaktivačního bitu. Po nastavení dezaktivačního bitu nelze nikdy zavést ovládací prvek, a to ani v případě, že je plně instalovaný. Nastavení dezaktivačního bitu zajišťuje, že i když je do systému zavedena nebo znovu zavedena součást obsahující chybu zabezpečení, systém zůstane nedotčený a bez poškození.

Další informace o dezaktivačních bitech získáte v [článku 240797 znalostní báze Microsoft Knowledge Base](http://support.microsoft.com/kb/240797): Jak zabránit spuštění ovládacího prvku ActiveX v aplikaci Internet Explorer Další podrobné informace o dezaktivačních bitech a jejich fungování v aplikaci Internet Explorer naleznete v následujícím příspěvku blogu [Security Research and Defense](http://blogs.technet.com/srd/archive/2008/02/06/the-kill_2d00_bit-faq_3a00_-part-1-of-3.aspx) (Výzkum zabezpečení a obrana).

**Co je podstatou této aktualizace?**
Aktualizace posiluje mechanismus zabezpečení ovládacích prvků ActiveX poskytnutím ověřování při používání nebezpečných metod ovládacími prvky ActiveX, jež používají záhlaví knihovny ATL obsahující chybu zabezpečení ve specifických konfiguracích.

**Má tato aktualizace vliv na funkčnost?**
Ano. Tato aktualizace nadále neumožňuje používání specifických sad metod ATL v aplikaci Internet Explorer. Tato aktualizace zmírňuje riziko obejití aktivního zabezpečení tím, že ovládacím prvkům ActiveX zabrání načíst nedůvěryhodné ovládací prvky.

**Zahrnuje tato aktualizace další změny softwaru?**
Ano. Tato aktualizace také obsahuje další opravy zabezpečení a aktualizace aplikace Internet Explorer v rámci kumulativní aktualizace pro aplikaci Internet Explorer.

**Je tato aktualizace řešením pro všechny nebezpečné scénáře používání ovládacích prvků ActiveX?**
Ne. Tato aktualizace konkrétně řeší problém s nebezpečnými nebo nedůvěryhodnými ovládacími prvky ActiveX, které mohou být ohroženy problémy s knihovnou ATL popsanými v tomto zpravodaji, aby zákazníci byli při procházení Internetu chráněni před útokem.

Společnost Microsoft pokračuje ve zkoumání tohoto problému. Po důkladném přezkoumání podnikne společnost Microsoft příslušné kroky na ochranu svých zákazníků. V závislosti na výsledcích šetření a potřebách zákazníků se může jednat o měsíčně vydávané nebo mimořádně vydané aktualizace zabezpečení.

**Jak mi může chráněný režim v aplikaci Internet Explorer 7 a Internet Explorer 8 v systému Windows** **Vista** **a novějších pomoci při ochraně proti této chybě zabezpečení?**
Aplikace Internet Explorer 7 a Internet Explorer 8 v systému Windows Vista a novějších operačních systémech jsou v [chráněném režimu](http://www.microsoft.com/windows/windows-vista/features/ie7-protected-mode.aspx) spuštěny v zóně zabezpečení Internetu ve výchozím nastavení. Tento režim značně snižuje možnost útočníka zapisovat, měnit nebo ničit data v počítači uživatele, případně nainstalovat škodlivý kód. Toho je dosaženo použitím mechanismů integrity systému Windows Vista a novějších operačních systémů, které omezují přístup k procesům, souborům a klíčům registru s vyšší úrovní integrity.

**Co je funkce Zabránění spuštění dat (DEP)?**
Funkce Zabránění spuštění dat (DEP) je ve výchozím nastavení povolena v aplikaci Internet Explorer 8. Je určena k pomoci při ochraně před útoky blokováním spouštění kódu v paměti, která je označena jako nespustitelná. Další informace o funkci Zabránění spuštění dat v aplikaci Internet Explorer naleznete v následujícím článku: [http://blogs.msdn.com/ie/archive/2008/04/08/ie8-security-part-I\_3A00\_-dep-nx-memory-protection.aspx](http://blogs.msdn.com/ie/archive/2008/04/08/ie8-security-part-i_3a00_-dep-nx-memory-protection.aspx).

Doporučené postupy
------------------

<span></span>
-   **Přečtěte si článek znalostní báze Microsoft Knowledge Base související s tímto zpravodajem**
    Uživatelé, kteří se chtějí dozvědět další informace o problémech s knihovnou ATL, by si měli přečíst článek [973882 znalostní báze Microsoft Knowledge Base](http://support.microsoft.com/kb/973882).
-   **Použijte aktualizace související s bulletiny zabezpečení MS09-034 a MS09-035**
    Zákazníci s postiženými systémy si mohou stáhnout aktualizace z [článku 969706 znalostní báze Microsoft Knowledge Base](http://support.microsoft.com/kb/969706)a z [článku 972260 znalostní báze Microsoft Knowledge Base](http://support.microsoft.com/kb/972260). Aktualizace aplikace Internet Explorer poskytuje nové zmírňující faktory, které brání rozdělení ovládacích prvků ActiveX obsahujících chybu zabezpečení v aplikaci Internet Explorer 7 a 8 do instancí. Aktualizace aplikace Visual Studio umožňuje vývojářům vytváření ovládacích prvků ActiveX, které nejsou těmito chybami zabezpečení ohroženy.
-   **Chraňte svůj počítač**
    Doporučujeme zákazníkům, aby se řídili pokyny k ochraně počítače a povolili bránu firewall, získali aktualizace softwaru a nainstalovali antivirový software. Zákazníci mohou získat další informace o těchto krocích na webu [Chraňte svůj počítač](http://www.microsoft.com/protect/computer/default.mspx).
-   Další informace o bezpečném používání Internetu mohou zákazníci získat na webu [Microsoft Security Central](http://www.microsoft.com/security/default.mspx).
-   **Aktualizujte systém Windows**
    Všichni uživatelé systému Windows by měli použít nejnovější aktualizace zabezpečení Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte web [Windows Update](http://windowsupdate.microsoft.com/), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale musíte se přesvědčit, že jste je nainstalovali.

#### Možná zástupná řešení

Společnost Microsoft testovala následující zástupná řešení. Přestože tato zástupná řešení neopravují samotnou chybu zabezpečení, pomáhají blokovat známé způsoby útoku. Případná omezení funkčnosti způsobená daným zástupným řešením jsou uvedena v následující části.

#### Nastavení zóny zabezpečení Internet a Místní intranet na úroveň Vysoká, aby se zobrazoval dotaz před spouštěním ovládacích prvků ActiveX a aktivním skriptováním v těchto zónách

Proti této chybě zabezpečení se můžete chránit tím, že změníte nastavení v zóně zabezpečení Internet tak, aby se zobrazila výzva před spuštěním ovládacích prvků ActiveX a aktivním skriptováním. To můžete provést nastavením zabezpečení prohlížeče na úroveň **Vysoká**.

Postup pro zvýšení úrovně zabezpečení v aplikaci Microsoft Internet Explorer:

1.  V aplikaci Internet Explorer klepněte v nabídce **Nástroje** na příkaz **Možnosti Internetu**.
2.  V dialogovém okně **Možnosti Internetu** klikněte na kartu **Zabezpečení** a klikněte na ikonu **Internet**.
3.  Ve skupinovém rámečku **Úroveň zabezpečení této zóny** přesuňte jezdec do polohy **Vysoká**. Tím nastavíte úroveň zabezpečení pro všechny servery, které navštívíte, na úroveň **Vysoká**.

**Poznámka:** Jestliže není ve skupinovém rámečku jezdec zobrazen, klikněte na tlačítko **Výchozí úroveň** a potom jezdec přesuňte do polohy **Vysoká**.

**Poznámka:** Nastavení zabezpečení na úroveň **Vysoká** může způsobit, že některé weby nebudou správně fungovat. Pokud po změně tohoto nastavení zaznamenáte problémy s používáním konkrétního webu a máte jistotu, že je používání tohoto webu bezpečné, můžete tento web přidat do seznamu důvěryhodných webů. Díky tomu budete moci s daným webem pracovat bez problémů, přestože bude úroveň zabezpečení nastavena na hodnotu **Vysoká**.

**Dopad tohoto zástupného řešení:** Zapnutí dotazování před spuštěním ovládacích prvků ActiveX a aktivního skriptování má vedlejší efekty. Mnoho doplňkových funkcí webových stránek na Internetu i intranetu používá ovládací prvek ActiveX nebo aktivní skriptování. Například stránky věnující se elektronickému obchodování online nebo bankovnictví mohou používat ovládací prvky ActiveX pro zobrazování nabídek, objednávkových formulářů nebo i k správě účtů. Dotazování před spuštěním ovládacího prvku ActiveX nebo aktivního skriptování představuje globální nastavení, a tak bude mít vliv na všechny internetové i intranetové stránky. Pokud použijete toto zástupné řešení, budete často dotazováni. Jestliže se domníváte, že stránky, na kterých se nacházíte, jsou důvěryhodné, klikněte v zobrazeném dotazu na tlačítko **Ano**. Povolíte tím spuštění ovládacích prvků ActiveX a aktivního skriptování. Pokud nechcete být při návštěvě všech těchto webů dotazováni, použijte kroky uvedené v části Přidání webů, které považujete za důvěryhodné, do seznamu zóny Důvěryhodné servery v aplikaci Internet Explorer.

**Přidání webů, které považujete za důvěryhodné, do seznamu zóny Důvěryhodné servery v aplikaci Internet Explorer**

Po nastavení aplikace Internet Explorer tak, aby se dotazovala před spuštěním ovládacích prvků ActiveX a aktivním skriptováním v zóně zabezpečení Internet a Místní intranet, můžete do zóny Důvěryhodné servery v aplikaci Internet Explorer přidat weby, které považujete za důvěryhodné. Budete tak moci i nadále používat weby, kterým důvěřujete, a navíc se tím budete chránit před útoky, které vám hrozí na webech, kterým nedůvěřujete. Doporučujeme do seznamu důvěryhodných webů přidávat pouze ty weby, které považujete za důvěryhodné.

Postupujte podle následujících kroků:

1.  V nabídce **Nástroje** aplikace Internet Explorer klikněte na příkaz **Možnosti Internetu** a pak na kartu **Zabezpečení**.
2.  V seznamu **Vyberte zónu obsahu, u které chcete určit nastavení zabezpečení** klikněte na položku **Důvěryhodné servery** a pak klikněte na tlačítko **Servery**.
3.  Pokud chcete přidat servery, které nevyžadují šifrovaný kanál, zrušte zaškrtnutí políčka **Vyžadovat ověření všech serverů v této zóně všech serverů v této zóně**.
4.  Do pole **Přidat tento webový server do následující zóny** zadejte adresu URL důvěryhodného serveru a pak klikněte na tlačítko **Přidat**.
5.  Opakujte výše uvedené kroky pro každý server, který chcete do zóny přidat.
6.  Kliknutím dvakrát na tlačítko **OK** přijmete změny a vrátíte se do aplikace Internet Explorer.

**Poznámka:** Přidejte všechny servery, kterým důvěřujete, že neprovedou žádný útok na váš počítač. Dva servery, které je zvláště vhodné přidat, jsou **\*.windowsupdate.microsoft.com** a **\*.update.microsoft.com**. Na těchto serverech se nacházejí aktualizace, jejichž instalace vyžaduje použití ovládacích prvků ActiveX.

#### Doporučujeme nakonfigurovat aplikaci Internet Explorer tak, aby se před spouštěním aktivního skriptování zobrazoval dotaz nebo se zakázalo aktivní skriptování v zóně zabezpečení Internet a Místní intranet

Ochranu proti této chybě zabezpečení můžete zajistit změnou nastavení aplikace Internet Explorer tak, aby se před spuštěním aktivního skriptování zobrazila výzva, nebo aby bylo aktivní skriptování v zóně zabezpečení Internet a Místní intranet zakázáno. Postupujte podle následujících kroků:

1.  V aplikaci Internet Explorer klikněte v nabídce **Nástroje** na příkaz **Možnosti Internetu**.
2.  Klikněte na kartu **Zabezpečení**.
3.  Klikněte na položku **Internet** a pak na tlačítko **Vlastní úroveň**.
4.  V okně **Nastavení** v části **Skriptování** přejděte k položce **Aktivní skriptování**, klikněte na možnost **Dotázat se** nebo **Zakázat** a pak klikněte na tlačítko **OK**.
5.  Klikněte na položku **Místní intranet** a pak na tlačítko **Vlastní úroveň**.
6.  V okně **Nastavení** v části **Skriptování** přejděte k položce **Aktivní skriptování**, klikněte na možnost **Dotázat se** nebo **Zakázat** a pak klikněte na tlačítko **OK**.
7.  Kliknutím dvakrát na tlačítko **OK** se vraťte do aplikace Internet Explorer.

**Poznámka:** Zakázání aktivního skriptování v zóně zabezpečení Internet a Místní intranet může způsobit, že některé weby nebudou správně fungovat. Pokud po změně tohoto nastavení zaznamenáte problémy s používáním konkrétního webu a máte jistotu, že je používání tohoto webu bezpečné, můžete tento web přidat do seznamu důvěryhodných webů. Díky tomu budete moci s daným webem pracovat bez problémů.

**Dopad tohoto zástupného řešení:** Zapnutí dotazování před spuštěním aktivního skriptování má vedlejší účinky. Mnoho doplňkových funkcí webových stránek na Internetu i intranetu používá aktivní skriptování. Například stránky věnující se elektronickému obchodování nebo bankovnictví mohou používat aktivní skriptování ke zobrazování nabídek, objednávkových formulářů, nebo i ke správě účtů. Dotazování před spuštěním aktivního skriptování je nastaveno globálně, a tak bude mít vliv na všechny internetové i intranetové stránky. Pokud použijete toto zástupné řešení, budete často dotazováni. Jestliže se domníváte, že stránky, na kterých se nacházíte, jsou důvěryhodné, klikněte v zobrazeném dotazu na tlačítko **Ano**. Povolíte tím spuštění aktivního skriptování. Pokud nechcete být při návštěvě všech těchto webů dotazováni, použijte kroky uvedené v části Do seznamu zóny důvěryhodných webů v aplikaci Internet Explorer přidejte weby, které považujete za důvěryhodné.

**Přidání webů, které považujete za důvěryhodné, do seznamu zóny Důvěryhodné servery v aplikaci Internet Explorer**

Po nastavení aplikace Internet Explorer tak, aby se dotazovala před spuštěním ovládacích prvků ActiveX a aktivním skriptováním v zóně zabezpečení Internet a Místní intranet, můžete do zóny Důvěryhodné servery v aplikaci Internet Explorer přidat weby, které považujete za důvěryhodné. Budete tak moci i nadále používat weby, kterým důvěřujete, a navíc se tím budete chránit před útoky, které vám hrozí na webech, kterým nedůvěřujete. Doporučujeme do seznamu důvěryhodných webů přidávat pouze ty weby, které považujete za důvěryhodné.

Postupujte podle následujících kroků:

1.  V nabídce **Nástroje** aplikace Internet Explorer klikněte na příkaz **Možnosti Internetu** a pak na kartu **Zabezpečení**.
2.  V seznamu **Vyberte zónu obsahu, u které chcete určit nastavení zabezpečení** klikněte na položku **Důvěryhodné servery** a pak klikněte na tlačítko **Servery**.
3.  Pokud chcete přidat servery, které nevyžadují šifrovaný kanál, zrušte zaškrtnutí políčka **Vyžadovat ověření všech serverů v této zóně všech serverů v této zóně**.
4.  Do pole **Přidat tento webový server do následující zóny** zadejte adresu URL důvěryhodného serveru a pak klikněte na tlačítko **Přidat**.
5.  Opakujte výše uvedené kroky pro každý server, který chcete do zóny přidat.
6.  Kliknutím dvakrát na tlačítko **OK** přijmete změny a vrátíte se do aplikace Internet Explorer.

**Poznámka:** Přidejte všechny servery, kterým důvěřujete, že neprovedou žádný útok na váš počítač. Dva servery, které je zvláště vhodné přidat, jsou **\*.windowsupdate.microsoft.com** a **\*.update.microsoft.com**. Na těchto serverech se nacházejí aktualizace, jejichž instalace vyžaduje použití ovládacích prvků ActiveX.

### Další informace

**Zdroje informací:**

-   Zpětnou vazbu můžete poskytnout vyplněním formuláře na webu [Pomoc a podpora společnosti Microsoft: Kontaktujte nás](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   V1.0 (28. července 2009): Informační zpravodaj byl publikován.
-   V2.0 (11. srpna 2009): Zpravodaj byl revidován přidáním informací do části **Aktualizace související s knihovnou ATL** za účelem informování o vydání Bulletinu zabezpečení společnosti Microsoft MS09-037 - Chyby zabezpečení v knihovně Microsoft Active Template Library (ATL) umožňují vzdálené spuštění kódu - a nového vydání Bulletinu zabezpečení společnosti Microsoft MS09-035 - Chyby zabezpečení v knihovně Visual Studio Active Template Library umožňují vzdálené spuštění kódu - které nabízejí další aktualizace.
-   V3.0 (25. srpna 2009): Informační zpravodaj byl přepracován tak, aby upřesnil informace o zveřejnění aktualizace služby Windows Live Messenger 14.0.8089 a sdělení o odebrání funkce „Připojit fotografii“ ze služby Windows Live Hotmail.
-   V4.0 (13. října 2009): Zpravodaj byl revidován přidáním informace do části **Aktualizace související s knihovnou ATL** za účelem informování o vydání bulletinu zabezpečení společnosti Microsoft MS09-060 - „Chyby zabezpečení v ovládacích prvcích knihovny Microsoft Active Template Library (ATL) pro systém Microsoft Office umožňují vzdálené spuštění kódu.“

*Built at 2014-04-18T01:50:00Z-07:00*
