---
Title: Informační zpravodaj zabezpečení společnosti Microsoft 922582

TOCTitle: 922582

ms:assetid: 922582

ms:mtpsurl: https://technet.microsoft.com/cs-CZ/library/922582(v=Security.10)

ms:contentKeyID: 61223549

---

# Informační zpravodaj zabezpečení společnosti Microsoft 922582 #

## Aktualizace pro systém Windows ##

Publikováno: 12. září 2006

Dnes nabízíme možnost aktualizace, která neřeší žádnou chybu zabezpečení, ale je pro zákazníky důležitá z hlediska zachování aktualizovaného systému. Aktualizace řeší následující problém:

Při pokusu o aktualizaci počítače se systémem Microsoft Windows, v němž je nainstalována aplikace s minifiltrem, se může zobrazit kód chyby 0x80070002. Tento kód chyby se může objevit při aktualizaci pomocí některého z následujících nástrojů společnosti Microsoft:

* Automatické aktualizace

* Web Windows Update

* Microsoft Update

* Nástroj ITMU (Inventory Tool for Microsoft Updates) pro server SMS (Microsoft Systems Management Server) 2003

* Služba SUS (Software Update Services) 1.0

* Služba WSUS (Windows Server Update Services) 2.0

V současné době je jedinou známou aplikací s minifiltrem, která by mohla toto chování způsobit, služba Správce prostředků souborového serveru (FSRM), která je k dispozici pouze v systému Windows Server 2003 R2. Řada společností však vyvíjí aplikace s minifiltrem, které budou k dispozici v blízké budoucnosti.

Doporučujeme uživatelům systému Windows si tuto aktualizaci prohlédnout a nainstalovat. Aktualizace bude k dispozici automaticky prostřednictvím funkce Automatické aktualizace. Tato aktualizace byla navržena tak, aby se úspěšně nainstalovala i v případě, že je instalován ovladač minifiltru, který brání instalaci ostatních aktualizací. Další informace o tomto problému včetně odkazů ke stažení dostupné aktualizace nesouvisející se zabezpečením získáte v [článku 922582 znalostní báze Microsoft Knowledge Base](http://support.microsoft.com/kb/922582/cs).

### Obecné informace ###

## Přehled ##

**Účel tohoto informačního zpravodaje:** Objasnit a oznámit dostupnost aktualizace, která řeší tento problém.

**Stav informačního zpravodaje:** Byl vydán článek znalostní báze Microsoft Knowledge Base a související aktualizace.

**Doporučení:** Prostudujte si uvedený článek znalostní báze Knowledge Base a nainstalujte příslušnou aktualizaci.

<table style="border:1px solid black;">

<tr>

<th style="border:1px solid black;">

Odkazy
</th>
<th style="border:1px solid black;">

Identifikace
</th></tr>
<tr>

<td style="border:1px solid black;">

**Článek znalostní báze Microsoft Knowledge Base**
</td>
<td style="border:1px solid black;">

[922582](http://support.microsoft.com/kb/922582/cs)
</td></tr>
</table>

Tento informační zpravodaj se vztahuje k následujícímu softwaru.

<table style="border:1px solid black;">

<tr>

<th style="border:1px solid black;">

</th></tr>
<tr>

<th colspan="1" style="border:1px solid black;">

Související software
</th></tr>
<tr>

<td style="border:1px solid black;">

Microsoft Windows 2000 Service Pack 4
</td></tr>
<tr>

<td style="border:1px solid black;">

Microsoft Windows XP Service Pack 1 a Service Pack 2
</td></tr>
<tr>

<td style="border:1px solid black;">

Microsoft Windows XP Professional x64 Edition
</td></tr>
<tr>

<td style="border:1px solid black;">

Microsoft Windows Server 2003 a Microsoft Windows Server 2003 Service Pack 1
</td></tr>
</table>

## Nejčastější dotazy ##

**Co je cílem tohoto informačního zpravodaje?**  
Tento informační zpravodaj objasňuje článek znalostní báze Microsoft Knowledge Base a s ním související aktualizaci. Neopravuje chybu zabezpečení, ale představuje aktualizaci podmínky, která má za následek kód chyby 0x80070002. Tento kód chyby se objeví při aktualizaci počítače, v němž je nainstalována aplikace s minifiltrem, pomocí funkce Automatické aktualizace, webu Windows Update, Microsoft Update, serveru Systems Management Server a služby Software Update Services nebo Windows Server Update Services. Tato aktualizace se týká softwaru uvedeného v části Přehled.

Další informace získáte v [článku 922582 znalostní báze Microsoft Knowledge Base](http://support.microsoft.com/kb/922582/cs).

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**  
Ne. Tento problém sám o sobě nepředstavuje chybu zabezpečení. Spíše ovlivňuje schopnost systému ve vašem počítači úspěšně instalovat aktualizace zabezpečení. Další informace o tomto problému a způsobu stažení aktualizace získáte v [článku 922582 znalostní báze Microsoft Knowledge Base](http://support.microsoft.com/kb/922582/cs).

**Co je příčinou tohoto problému?**  
V některých situacích se kód chyby 0x80070002 může objevit v případě, že je v počítači spuštěný produkt s minifiltrem, který používá technologii Microsoft Filter Manager. Funkce Filter Manager může vrátit hodnotu STATUS_OBJECT_NAME_NOT_FOUND místo STATUS_OBJECT_PATH_NOT_FOUND. To může způsobit problém popsaný na začátku tohoto zpravodaje.

Kód chyby 0x80070002 může mít jiné příčiny. Další informace o způsobu určení, zda jste tímto problémem postiženi, získáte v odpovědi na následující dotaz.

**Jak zjistím, zda mě tento problém týká?**  
Tímto problémem jste pravděpodobně postiženi v případě, že váš počítač vrátí kód chyby 0x80070002 při pokusu o aktualizaci pomocí funkce Automatické aktualizace, webu Windows Update, Microsoft Update, serveru Systems Management Server, služby Software Update Services nebo služby Windows Server Update Services. Ve vašem počítači je navíc spuštěná aplikace s minifiltrem.

Informace o způsobu určení, zda máte nainstalovaný minifiltr, získáte v [článku 922582 znalostní báze Microsoft Knowledge Base](http://support.microsoft.com/kb/922582/cs).

**Poznámka:** Doporučujeme instalaci této aktualizace, i když nemáte nainstalovány žádné minifiltry, protože předpokládáme zvýšenou míru používání minifiltrů v blízké budoucnosti. Instalace této aktualizace zajistí, že tímto problémem nebudete postiženi ani v případě, že v budoucnosti nainstalujete produkt s minifiltrem.

**Co je Microsoft Filter Manager? Co jsou minifiltry?**  
Microsoft Filter Manager je ovladač filtrů systému souborů, který zjednodušuje vývoj ovladačů filtrů jiných výrobců. Ovladač filtrů systému souborů zachytává požadavky zaměřené na systém souborů nebo jiný ovladač filtrů systému souborů. Zachycením požadavku předtím, než dosáhne zamýšleného cíle, může ovladač filtru rozšířit nebo nahradit funkce poskytované původním cílem požadavku. Mezi příklady ovladačů filtrů systému souborů patří antivirové filtry, agenti zálohování a produkty pro šifrování. Ovladač filtrů vytvořený pro model nástroje Filter Manager se označuje jako minifiltr. Další informace o ovladačích filtru systému souborů získáte na následující [webové stránce společnosti Microsoft](http://go.microsoft.com/fwlink/?linkid=72993).

**Neovlivní tento problém instalaci této aktualizace?**  
Tato aktualizace se nainstaluje správně i v případě, že je systém problémem již postižený. Nemusí se vám však podařit nainstalovat ostatní aktualizace, dokud nenainstalujete právě tuto aktualizaci.

**Tento** ***informační*** **zpravodaj zabezpečení se týká** ***aktualizace nesouvisející se*** **zabezpečením. Není to v rozporu?**  
Informační zpravodaje zabezpečení se vztahují ke změnám zabezpečení, které nemusí vyžadovat bulletin zabezpečení, ale mohou přesto narušovat celkovou bezpečnost zákazníků. Přestavují pro společnost Microsoft způsob, jakým sdělí zákazníkům informace související se zabezpečením týkající se problémů, které nemusí být klasifikovány jako chyby zabezpečení a nemusí vyžadovat bulletin zabezpečení, nebo problémů, pro které nebyl vydán žádný bulletin zabezpečení. V takovém případě sdělujeme dostupnost aktualizace, která má vliv na vaši možnost *provést* další aktualizace včetně aktualizací zabezpečení. Proto se tento informační zpravodaj zabezpečení nezabývá konkrétní chybou zabezpečení, ale řeší vaši celkovou bezpečnost.

## Doporučené postupy ##

**Přečtěte si článek znalostní báze Microsoft Knowledge Base související s tímto zpravodajem**

Doporučujeme zákazníkům tuto aktualizaci nainstalovat. Uživatelé, kteří se chtějí dozvědět další informace o tomto problému, by si měli přečíst [článek 922582 znalostní báze Microsoft Knowledge Base](http://support.microsoft.com/kb/922582/cs).

Další informace o terminologii používané v tomto bulletinu (například *aktualizace*) získáte v [článku 824684 znalostní báze Microsoft Knowledge Base](http://support.microsoft.com/kb/824684/cs).

### Další informace ###

**Zdroje informací:**

* Zpětnou vazbu můžete poskytnout vyplněním formuláře na následujícím [webu](https://support.microsoft.com/common/survey.aspx?scid=sw;en;1257&amp;amp;showpage=1&amp;amp;ws=technet&amp;amp;sd=tech).

* Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [technické podpory společnosti Microsoft](http://support.microsoft.com/?ln=cs).

* Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).

* Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

* <p>12. září 2006: Informační zpravodaj byl publikován</p>

*Built at 2014-04-18T01:50:00Z-07:00*