---
Title: Informační zpravodaj zabezpečení společnosti Microsoft 917021

TOCTitle: 917021

ms:assetid: 917021

ms:mtpsurl: https://technet.microsoft.com/cs-CZ/library/917021(v=Security.10)

ms:contentKeyID: 61223543

---

# Informační zpravodaj zabezpečení společnosti Microsoft 917021 #

## Popis podpory standardu WPA2 (Wi-Fi Protected Access 2) pro zásady skupiny v bezdrátové síti v systému Windows XP Service Pack 2. ##

Publikováno: 17. října 2006

Společnost Microsoft vydává tento informační zpravodaj zabezpečení, aby informovala zákazníky o aktualizaci, která umožňuje podporu standardu WPA2 (Wi-Fi Protected Access 2) pro nastavení zásad skupiny v bezdrátové síti v systému Windows XP Service Pack 2. Tato aktualizace je vydána za účelem zajištění parity mezi systémem Windows XP Service Pack 2 (předtím, než bude vydána rozsáhlá aktualizace, jako například Service Pack) a příští verzí systému Windows Server 2003 Service Pack 2. Pomocí této aktualizace mohou zákazníci vytvářet nastavení zásad skupiny v bezdrátové síti, aby mohli současně spravovat WPA2 v systémech používajících systém Windows XP Service Pack 2 a pro jakoukoli verzi systému Windows, na kterou je namířen nadcházející systém Windows Server 2003 Service Pack 2.

V této aktualizaci jsou také zahrnuty změny chování klienta bezdrátové sítě pro sítě typu non-broadcast a ad-hoc. Účelem těchto změn přispívajících ke zvýšení ochrany je zabránit tomu, aby se systém připojil k jiným sítím, než k těm, ke kterým se uživatel chce připojit.

Důvodem, proč je toto rozšíření ochrany zahrnuto v této aktualizaci vedle podpory WPA2 pro zásady skupiny v bezdrátové síti, je zajištění parity mezi dvěma verzemi systému Windows. Tato skutečnost umožňuje správu nastavení WPA2 pro klienty bezdrátové sítě na různých verzích systému Windows používající stejné zásady skupiny v bezdrátové síti.

Toto rozšíření ochrany bude zahrnuto v systému Windows 2003 Service Pack 2 jako součást stejné podpory WPA2 pro nastavení zásad skupiny v bezdrátové síti. Další informace o nadcházející aktualizaci Windows 2003 Service Pack 2 naleznete na stránce [Windows Service Pack Road Map](http://www.microsoft.com/windows/lifecycle/servicepacks.mspx) (Plán aktualizací Service Pack systému Windows). Nosným prostředkem pro zvýšení ochrany zahrnuté v aktualizaci 917021 bude nejspíš aktualizace Service Pack pro systém Windows XP.

### Obecné informace ###

## Přehled ##

**Účel tohoto informačního zpravodaje:** Oznámení o dostupnosti aktualizace, která umožňuje podporu standardu WPA2 (Wi-Fi Protected Access 2) pro nastavení zásad skupiny v bezdrátové síti v systému Windows XP Service Pack 2. Informace o tom, že tato aktualizace zahrnuje také změny zvyšující ochranu, které pomáhají zabránit tomu, aby se systém připojil k jiným bezdrátovým sítím, než ke kterým se uživatel chce připojit.

**Stav informačního zpravodaje:** Byl vydán článek znalostní báze Microsoft Knowledge Base a související aktualizace.

**Doporučení:** Přečtěte si navrhované akce a podle potřeby proveďte konfiguraci.

<p> <p>
<table style="border:1px solid black;">

<tr>

<th colspan="1" style="border:1px solid black;">

Odkazy
</th>
<th colspan="1" style="border:1px solid black;">

Identifikace
</th></tr>
<tr>

<td style="border:1px solid black;">

**Článek znalostní báze Microsoft Knowledge Base**
</td>
<td style="border:1px solid black;">

[917021](http://support.microsoft.com/kb/917021/cs)
</td></tr>
</table>

Tento informační zpravodaj se vztahuje k následujícímu softwaru.

<p> <p>
<table style="border:1px solid black;">

<tr>

<th colspan="1" style="border:1px solid black;">

</th></tr>
<tr>

<th colspan="1" style="border:1px solid black;">

Související software
</th></tr>
<tr>

<td style="border:1px solid black;">

Microsoft Windows XP Service Pack 2
</td></tr>
</table>

## Nejčastější dotazy ##

**Co je cílem tohoto informačního zpravodaje?**  
Tento zpravodaj je vydáván, aby upozornil na fakt, že aktualizace 917021 také obsahuje stejné zvýšení ochrany standardu WPA2 (Wi-Fi Protected Access 2) v nadcházející aktualizaci Windows 2003 Service Pack 2. Další informace o této aktualizaci získáte v [článku 917021 znalostní báze Microsoft Knowledge Base](http://support.microsoft.com/kb/917021/cs). Další informace o nadcházející aktualizaci systému Windows 2003 Service Pack 2 získáte na webu [Windows Service Pack Road Map](http://www.microsoft.com/windows/lifecycle/servicepacks.mspx) (Plán aktualizací Service Pack systému Windows).

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**  
Ne. Tato aktualizace umožňuje podporu standardu WPA2 (Wi-Fi Protected Access 2) pro nastavení zásad skupiny v bezdrátové síti v systému Windows XP Service Pack 2. Typ zvýšení ochrany zahrnutý také v této aktualizaci by se běžně neobjevil mimo aktualizaci Service Pack.

**Co je standard WPA2 (Wi-Fi Protected Access 2)?**  
Standard WPA2 (Wi-Fi Protected Access nebo-li Wi-Fi chráněný přístup) je prozatímní standard přijatý sdružením [Wi-Fi Alliance](http://www.wi-fialliance.org/opensection/about_overview.php) za účelem poskytnutí bezpečnějšího šifrování a integrity dat, v době, kdy byl ratifikován standard IEEE 802.11i. Standard WPA podporuje ověření pomocí protokolu 802.1X (známého jako WPA Enterprise) nebo předsdíleného klíče (známého jako WPA Personal), nového šifrovacího algoritmu známého jako TKIP (Temporal Key Integrity Protocol) a nového algoritmu integrity známého jako Michael. Standard WPA je podmnožinou specifikace 802.11i.

Wi-Fi Protected Access 2 (WPA2) je certifikace produktu, kterou lze získat prostřednictvím sdružení Wi-Fi Alliance. Označení WPA2 potvrzuje, že bezdrátové vybavení je kompatibilní se standardem IEEE 802.11i. Produktová certifikace WPA2 formálně nahrazuje označení Wired Equivalent Privacy (WEP) a další bezpečnostní prvky původního standardu IEEE 802.11. Cílem certifikace WPA2 je podpora dalších povinných funkcí zabezpečení standardu IEEE 802.11i, které nejsou ještě zahrnuté do produktů, které podporují standard WPA.

Další informace o standardu WPA2 získáte na této stránce [webu TechNet](http://www.microsoft.com/technet/community/columns/cableguy/cg0505.mspx).

**Jaké prvky rozšíření ochrany jsou zahrnuty v této aktualizaci?**  
Účelem těchto změn přispívajících ke zvýšení ochrany je zabránit tomu, aby se systém připojil k jiným sítím, než k těm, ke kterým se uživatel chce připojit. Byly provedeny změny v chování klientů v sítích non-broadcast a sítích ad-hoc. Dále byly provedeny změny týkající se výchozího „zaparkování“. Tyto změny jsou podrobněji rozebrány v [článku 917021 znalostní báze Microsoft Knowledge Base](http://support.microsoft.com/kb/917021/cs).

**Proč jsou prvky rozšíření ochrany zahrnuty v této aktualizaci?**  
Tato aktualizace je vydávána, aby zajistila paritu mezi systémy Windows XP Service Pack 2 a nadcházející verzí systému Windows Server 2003 Service Pack 2. Pomocí této aktualizace mohou zákazníci vytvářet nastavení zásad skupiny v bezdrátové síti, aby mohli současně spravovat WPA2 na systémech používající systém Windows XP Service Pack 2 a pro jakoukoli verzi systému Windows, na kterou je namířen nadcházející systém Windows Server 2003 Service Pack 2. Mimo verze systému Windows Server 2003 se tato aktualizace týká také systému Windows XP Professional x64 Edition. Zahrnutím těchto rozšíření ochrany do této aktualizace umožníme provádět správu nastavení WPA2 pro klienty bezdrátové sítě v různých verzích systému Windows za použití stejných zásad skupiny v bezdrátové síti.

## Doporučené postupy ##

* **Přečtěte si článek znalostní báze Microsoft Knowledge Base související s tímto zpravodajem**  
Uživatelé, kteří se chtějí dozvědět další informace o této funkci, by si měli přečíst [článek 917021 znalostní báze Microsoft Knowledge Base](http://support.microsoft.com/kb/917021/cs).

* **Aktualizujte systém Microsoft Windows XP Service Pack 2**  
Uživatelé systému Windows XP Service Pack 2 mohou aktualizaci nainstalovat prostřednictvím [článku 917021 znalostní báze Microsoft Knowledge Base](http://support.microsoft.com/kb/917021/cs).

* **Aktualizujte systém**  
Všichni uživatelé systému Windows by měli použít nejnovější aktualizace zabezpečení Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte [web Microsoft Update](http://update.microsoft.com/microsoftupdate/), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale musíte se přesvědčit, že jste je nainstalovali.

### Další informace ###

**Zdroje informací:**

* Zpětnou vazbu můžete poskytnout vyplněním formuláře na následujícím [webu](https://support.microsoft.com/common/survey.aspx?scid=sw;en;1257&amp;amp;showpage=1&amp;amp;ws=technet&amp;amp;sd=tech).
* Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [technické podpory společnosti Microsoft](http://support.microsoft.com/?ln=cs).
* Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
* Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

* <p>17. října 2006: Informační zpravodaj byl publikován</p>

*Built at 2014-04-18T01:50:00Z-07:00*