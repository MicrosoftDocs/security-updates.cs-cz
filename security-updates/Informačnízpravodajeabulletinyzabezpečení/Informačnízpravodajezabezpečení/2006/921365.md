---
Title: Informační zpravodaj zabezpečení společnosti Microsoft 921365

TOCTitle: 921365

ms:assetid: 921365

ms:mtpsurl: https://technet.microsoft.com/cs-CZ/library/921365(v=Security.10)

ms:contentKeyID: 61223546

---

# Informační zpravodaj zabezpečení společnosti Microsoft 921365 #

## Chyba zabezpečení v aplikaci Excel umožňuje vzdálené spuštění kódu ##

Publikováno: 19. června 2006 | Aktualizováno: 21. června 2006

Společnost Microsoft provádí šetření nových veřejně oznámených zpráv o omezeném množství útoků typu „zero-day” (tj. útokům rozšířeným ještě před vydáním definic a oprav chyb zabezpečení) zneužívajících chybu zabezpečení v aplikacích Microsoft Excel 2003, Excel Viewer 2003, Excel 2002, Excel 2000, Microsoft Excel 2004 for Mac a Microsoft Excel v. X for Mac. Aby mohlo k tomuto útoku dojít, musí uživatel nejdříve otevřít škodlivý soubor aplikace Excel, který útočník přiložil k e-mailu nebo mu jej poskytl jinou cestou.

Doporučeným postupem je mimořádná opatrnost při otevírání každé nevyžádané přílohy ze známých i neznámých zdrojů. Společnost Microsoft dnes přidala do služby [Windows Live Safety Center](http://safety.live.com/) schopnost rozpoznat a odstranit škodlivý software, který zneužívá tuto chybu zabezpečení.

Společnost Microsoft také aktivně sdílí informace s partnery ve sdružení Microsoft Security Response Alliance tak, aby jejich schopnost rozpoznat a odstranit útoky byla vždy aktuální.

Zákazníci, kteří se domnívají, že mohou být touto chybou zabezpečení postiženi, mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Hovory související s aktualizacemi zabezpečení jsou bezplatné.

Mezinárodní zákazníci získají podporu u místních zastoupení společnosti Microsoft. Technická podpora související s aktualizacemi zabezpečení je bezplatná. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).

Po důkladném přezkoumání podnikne společnost Microsoft příslušné kroky na ochranu svých zákazníků. V závislosti na výsledcích šetření a potřebách zákazníků se může jednat o měsíčně vydávané nebo mimořádně vydané aktualizace zabezpečení.

### Obecné informace ###

## Přehled ##

**Účel tohoto informačního zpravodaje:** Poskytnout zákazníkům první upozornění na veřejně oznámenou chybu zabezpečení. Další informace získáte v částech Zástupná řešení a skutečnosti snižující závažnost rizika a Doporučené postupy tohoto informačního zpravodaje.

**Stav informačního zpravodaje:** Chyba byla potvrzena a je plánováno vydání aktualizace zabezpečení.

**Doporučení:** Neotevírejte soubory aplikace Microsoft Excel, které obdržíte z nedůvěryhodných zdrojů nebo neočekávaně ze zdrojů důvěryhodných. Tato chyba zabezpečení může být zneužita, když uživatel otevře soubor.

<p> </p>
<table style="border:1px solid black;">

<tr>

<th style="border:1px solid black;">

Odkazy
</th>
<th style="border:1px solid black;">

Identifikace
</th></tr>
<tr>

<td style="border:1px solid black;">

**Odkaz na seznam CVE**
</td>
<td style="border:1px solid black;">

CVE-2006-3059
</td></tr>
</table>

Tento informační zpravodaj se vztahuje k následujícímu softwaru.

<p> </p>
<table style="border:1px solid black;">

<tr>

<th style="border:1px solid black;">

</th></tr>
<tr>

<th colspan="1" style="border:1px solid black;">

Související software
</th></tr>
<tr>

<td style="border:1px solid black;">

Microsoft Excel 2003
</td></tr>
<tr>

<td style="border:1px solid black;">

Microsoft Excel Viewer 2003
</td> </tr>
<tr>

<td style="border:1px solid black;">

Microsoft Excel 2002
</td></tr>
<tr>

<td style="border:1px solid black;">

Microsoft Excel 2000
</td></tr>
<tr>

<td style="border:1px solid black;">

Microsoft Excel 2004 pro Mac
</td></tr>
<tr>

<td style="border:1px solid black;">

Microsoft Excel v. X pro Mac
</td></tr>
</table>

## Nejčastější dotazy ##

**Co je cílem tohoto informačního zpravodaje?**  
Společnost Microsoft si je vědoma této nově zjištěné chyby zabezpečení postihující aplikaci Microsoft Excel, která je součástí sady Microsoft Office. Tato chyba zabezpečení se týká softwaru uvedeného v části Přehled.

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**  
Společnost Microsoft dokončuje vývoj aktualizace zabezpečení aplikace Microsoft Excel, která tuto chybu zabezpečení odstraňuje.

**Co tuto chybu zabezpečení způsobuje?**  
V aplikaci Microsoft Excel dochází k nesprávnému ověřování paměti.

**Jak by mohl útočník tuto chybu zabezpečení zneužít?**  
V případě útoku z webu by útočník musel být hostitelem webu, který obsahuje soubor aplikace Excel, jehož pomocí lze tuto chybu zabezpečení zneužít. Útočník nemůže žádným způsobem přinutit uživatele k návštěvě škodlivé webové stránky. Musel by je přesvědčit, aby navštívili konkrétní web. K tomu se obvykle používá odkaz, na který uživatel klepne, a přejde tak na útočníkův web.

V případě útoku pomocí e-mailu by útočník mohl tuto chybu zabezpečení zneužít tak, že by uživateli odeslal speciálně vytvořený soubor a přesvědčil jej, aby soubor otevřel.

**Kterých verzí aplikace Microsoft Office Excel se tento informační zpravodaj týká?**  
Tento informační zpravodaj se vztahuje na aplikace Microsoft Excel 2003, Excel Viewer 2003, Excel 2002, Excel 2000, Microsoft Excel 2004 for Mac a Microsoft Excel v. X for Mac.

## Skutečnosti snižující závažnost rizika spojeného s chybou zabezpečení aplikace Microsoft Excel umožňující vzdálené spuštění kódu: ##

* Útočník, který by úspěšně zneužil tuto chybu zabezpečení, by mohl získat stejná uživatelská práva, jako má místní uživatel. Uživatelé, jejichž účty jsou konfigurovány tak, aby měli v systému méně uživatelských práv, by byli vystaveni menšímu riziku než uživatelé s uživatelskými právy správce.
* V aplikacích Excel 2002 a Excel 2003 nelze tuto chybu zabezpečení zneužít automaticky prostřednictvím e-mailu. Aby byl útok úspěšný a mohlo dojít ke zneužití, musí uživatel potvrdit výzvu klepnutím na tlačítka **Otevřít**, **Uložit** nebo **Storno** pro provedení těchto akcí s přílohou, která je odeslána v e-mailové zprávě.
* Tuto chybu zabezpečení nelze zneužít automaticky prostřednictvím útoku z webu. Útočník by musel být hostitelem webu, který obsahuje soubor sady Office, pomocí něhož lze tuto chybu zabezpečení zneužít. Útočník nemůže žádným způsobem přinutit uživatele k návštěvě škodlivé webové stránky. Musel by je přesvědčit, aby navštívili konkrétní web. K tomu se obvykle používá odkaz, na který uživatel klepne, a přejde tak na útočníkův web.

**Poznámka:** V aplikaci Excel 2000 se uživateli nezobrazuje před otevřením dokumentu výzva k provedení akcí **Otevřít**, **Uložit** nebo **Storno**.

## Možná zástupná řešení chyby zabezpečení aplikace Microsoft Excel umožňující vzdálené spuštění kódu: ##

Společnost Microsoft testovala následující zástupná řešení. Přestože tato zástupná řešení neopravují samotnou chybu zabezpečení, pomáhají blokovat známé způsoby útoku. Případná omezení funkčnosti způsobená daným zástupným řešením jsou uvedena v následující části.

#### V aplikaci Excel 2003 deaktivujte režim oprav aplikace Excel změnou seznamu řízení přístupu (ACL) pro klíč registru s názvem Resiliency aplikace Excel ####

Tuto chybu zabezpečení lze zneužít při přechodu aplikace Excel do režimu oprav. Deaktivace vstupu aplikace Excel do režimu oprav může zabránit tomu, aby tato chyba zabezpečení byla v aplikaci Excel 2003 zneužita. Chcete-li zamezit tomu, aby aplikace Excel přešla do režimu oprav, změňte seznam řízení přístupu (ACL) pomocí editoru registru nebo prostřednictvím zásad skupiny a nastavte, aby žádný uživatelský účet neměl přístup ke klíči registru. Akci lze provést i ručně pomocí následujících kroků:

**Poznámka:** Použijete-li program Editor registru nesprávně, můžete způsobit vážné problémy, které mohou vyžadovat přeinstalaci operačního systému. Společnost Microsoft nemůže zaručit, že problémy vzniklé v důsledku nesprávného použití programu Editor registru budete moci vyřešit. Editor registru používáte na vlastní nebezpečí. Informace o tom, jak upravovat registr, získáte v tématu nápovědy Změna klíčů a hodnot v programu Editor registru Regedit.exe nebo v tématech Přidání a odstranění informací v registru a Úpravy informací v registru v programu Editor registru Regedt32.exe.

**Poznámka:** Před zahájením úprav doporučujeme registr zazálohovat.

**Systém Windows 2000**

**Poznámka:** Poznamenejte si oprávnění uvedená v tomto dialogovém okně, abyste mohli později znovu nastavit původní hodnoty

25. Klepněte na tlačítko **Start** a příkaz **Spustit**, zadejte příkaz **regedt32** a pak klepněte na tlačítko **OK**.

26. Rozbalte postupně složky **HKEY_CURRENT_USER**, **Software, Microsoft**, **Office**, **11.0** a **Excel** a poté klepněte na položku **Resiliency**. Pokud klíč neexistuje, vytvořte jej.

27. Zvýrazněte tento klíč a klepněte na nabídku **Zabezpečení** a následně na položku **Oprávnění**.

28. Zrušte zaškrtnutí políčka **Povolit přenesení dědičných oprávnění z nadřazeného objektu na tento objekt**. Zobrazí se výzva ke klepnutí na možnost **Kopírovat**, **Odebrat** nebo **Storno**. Klepněte na tlačítko **Odebrat** a potom na tlačítko **OK**.

29. Zobrazí se zpráva oznamující, že k tomuto klíči nebude mít nikdo přístup. Až se zobrazí výzva, klepněte na tlačítko **Ano**.

**Operační systémy Windows XP Service Pack 1 nebo novější**

**Poznámka:** Poznamenejte si oprávnění uvedená v tomto dialogovém okně, abyste mohli později znovu nastavit původní hodnoty.

30. Klepněte na tlačítko **Start**, na příkaz **Spustit**, zadejte příkaz **regedit** a potom klepněte na tlačítko **OK**.

31. Rozbalte postupně složky **HKEY_CURRENT_USER**, **Software, Microsoft**, **Office**, **11.0** a **Excel** a poté klepněte na položku **Resiliency**. Pokud klíč neexistuje, vytvořte jej.

32. Klepněte na nabídku **Úpravy** a potom na položku **Oprávnění**.

33. Klepněte na tlačítko **Upřesnit**.

34. Zrušte zaškrtnutí políčka **Zdědit po nadřazeném objektu položky oprávnění platné pro podřízený objekt a tyto položky sloučit s položkami, určenými přímo pro tento objekt**. Zobrazí se výzva ke klepnutí na možnost **Kopírovat**, **Odebrat** nebo **Storno**. Klepněte na tlačítko **Odebrat** a na tlačítko **OK**.

35. Zobrazí se zpráva oznamující, že k tomuto klíči nebude mít nikdo přístup. Klepněte na tlačítko **Ano** a poté klepnutím na tlačítko **OK** zavřete dialogové okno **Oprávnění** pro tento klíč registru.

**Dopad tohoto zástupného řešení:** Režim obnovení dokumentu v aplikaci Excel pomáhá při otevírání poškozených dokumentů aplikace Excel. Po použití tohoto zástupného řešení nebude aplikace Excel provádět obnovu poškozených dokumentů aplikace Excel a tedy ani nabízet obnovu dat při otevírání chybně vytvořeného dokumentu aplikace Excel. Pokud je aplikace Excel po otevření chybně vytvořeného dokumentu aplikace Excel nestabilní, ukončete veškeré procesy aplikace Excel prostřednictvím Správce úloh a aplikaci Excel restartujte.

#### Aby se zabránilo přímému vniknutí dokumentů aplikace Excel do podnikové sítě, zablokujte na vstupu e-mailové brány veškeré typy souborů aplikace Excel. ####

**Poznámka:** Tento postup nepředstavuje ochranu před dalšími typy útoků včetně útoků z webu.

Následující přípony představují typy souborů aplikace Excel, které mohou být zneužity touto chybou zabezpečení a je třeba je blokovat na vstupech do sítě:

**XLS, XLT, XLA, XLM, XLC, XLW, UXDC, CSV, IQY, DQY, RQY, OQY, XLL, XLB, SLK, DIF, XLK, XLD, XLSHTML, XLTHTML, XLV**

#### Zablokujte schopnost otevírat dokumenty aplikace Excel přímo z aplikace Outlook jako přílohy, z webů a ze systému souborů tím, že odeberete klíče registru, které přidružují tyto dokumenty k aplikaci Excel. ####

Dokumenty aplikace Excel mohou být v aplikaci Excel otevírány automaticky jako e-mailové přílohy, návštěvou webových serverů, které se pokoušejí stáhnout dokumenty aplikace Excel, a také ze systému souborů nebo ze sdílených umístění souborů prostřednictvím poklepání na dokument. Odebrání následujících klíčů registru zablokuje tyto způsoby útoků tím, že zabrání, aby se dokumenty aplikace Excel spouštěly v této aplikaci přímo. Chcete-li tyto klíče odebrat, postupujte podle následujících kroků:

**Poznámka:** Přestože tato chyba zabezpečení existuje i v aplikacích Excel Viewer 2003, Excel 2002 a Excel 2000, aktuální typ útoku není namířen proti těmto aplikacím.

**Poznámka:** Použijete-li program Editor registru nesprávně, můžete způsobit vážné problémy, které mohou vyžadovat přeinstalaci operačního systému. Společnost Microsoft nemůže zaručit, že problémy vzniklé v důsledku nesprávného použití programu Editor registru budete moci vyřešit. Editor registru používáte na vlastní nebezpečí. Informace o tom, jak upravovat registr, získáte v tématu nápovědy Změna klíčů a hodnot v programu Editor registru Regedit.exe nebo v tématech Přidání a odstranění informací v registru a Úpravy informací v registru v programu Editor registru Regedt32.exe.

1. **Systém Windows 2000**

Klepněte na tlačítko **Start**, na příkaz **Spustit**, zadejte příkaz **regedt32** a potom klepněte na tlačítko **OK**.

**Operační systémy Windows XP Service Pack 1 nebo novější**

Klepněte na tlačítko **Start**, na příkaz **Spustit**, zadejte příkaz **regedit** a potom klepněte na tlačítko **OK**.

1. Zvýrazněte všechny klíče registru uvedené v seznamu níže
2. Klepněte pravým tlačítkem myši na každý z těchto klíčů a poté levým tlačítkem myši na položku **Odstranit**. Poté klepnutím na tlačítko **Ano** potvrďte odstranění.

**Poznámka**: V závislosti na instalaci nemusí některé z níže uvedených klíčů existovat.

**Poznámka:** Před odstraněním doporučujeme klíče registru zazálohovat pro případ, že byste se je později rozhodli obnovit.

**HKEY_CLASSES_ROOT\Excel.Addin\shell**  
**HKEY_CLASSES_ROOT\Excel.Backup\shell**  
**HKEY_CLASSES_ROOT\Excel.Chart\shell**  
**HKEY_CLASSES_ROOT\Excel.Chart.8\shell**  
**HKEY_CLASSES_ROOT\Excel.CSV\shell**  
**HKEY_CLASSES_ROOT\Excel.DIF\shell**  
**HKEY_CLASSES_ROOT\Excel.Macrosheet\shell**  
**HKEY_CLASSES_ROOT\Excel.Sheet.8\shell**  
**HKEY_CLASSES_ROOT\Excel.SLK\shell**  
**HKEY_CLASSES_ROOT\Excel.Template\shell**  
**HKEY_CLASSES_ROOT\Excel.Workspace\shell**  
**HKEY_CLASSES_ROOT\Excel.XLL\shell**  
**HKEY_CLASSES_ROOT\Excelhtmlfile\shell**  
**HKEY_CLASSES_ROOT\Excelhtmltemplate\shell**  
**HKEY_CLASSES_ROOT\.xls**  
**HKEY_CLASSES_ROOT\.xlt**  
**HKEY_CLASSES_ROOT\.xla**  
**HKEY_CLASSES_ROOT\.xlm**  
**HKEY_CLASSES_ROOT\.xlc**  
**HKEY_CLASSES_ROOT\.xlw**  
**HKEY_CLASSES_ROOT\.uxdc**  
**HKEY_CLASSES_ROOT\.csv**  
**HKEY_CLASSES_ROOT\.iqy**  
**HKEY_CLASSES_ROOT\.dqy**  
**HKEY_CLASSES_ROOT\.rqy**  
**HKEY_CLASSES_ROOT\.oqy**  
**HKEY_CLASSES_ROOT\.xll**  
**HKEY_CLASSES_ROOT\.xlb**  
**HKEY_CLASSES_ROOT\.slk**  
**HKEY_CLASSES_ROOT\.dif**  
**HKEY_CLASSES_ROOT\.xlk**  
**HKEY_CLASSES_ROOT\.xld**  
**HKEY_CLASSES_ROOT\.xlshtml**  
**HKEY_CLASSES_ROOT\.xlthtml**  
**HKEY_CLASSES_ROOT\.xlv**  
**HKEY_CLASSES_ROOT\ExcelViewer.Chart.8\shell**  
**HKEY_CLASSES_ROOT\ExcelViewer.Macrosheet\shell**  
**HKEY_CLASSES_ROOT\ExcelViewer.Sheet.8\shell**  
**HKEY_CLASSES_ROOT\ExcelViewer.Template\shell**  
**HKEY_CLASSES_ROOT\ExcelViewer.Workspace\shell**  

**Dopad tohoto zástupného řešení:** Dokumenty aplikace Excel již nebude možné otevřít jinak, než přímo v aplikaci Excel. Chcete-li tyto dokumenty zobrazit, otevřete aplikaci Excel a načtěte dokument přímo pomocí příkazů **Soubor** a **Otevřít**.

#### Neotevírejte ani neukládejte soubory aplikace Microsoft Excel, které obdržíte z nedůvěryhodných zdrojů. ####

Tato chyba zabezpečení může být zneužita, když uživatel otevře speciálně vytvořený soubor aplikace Excel. Lze nadále používat soubory aplikace Excel pocházející z důvěryhodných zdrojů nebo ty, o kterých víte, že pocházejí z důvěryhodných zdrojů.

## Doporučené postupy ##

* **Chraňte svůj počítač**
Doporučujeme zákazníkům, aby se řídili našimi pokyny k ochraně počítače a povolili bránu firewall, opatřili si aktualizace softwaru a nainstalovali antivirový software. Zákazníci mohou získat další informace o těchto krocích na [webu Chraňte svůj počítač](http://www.microsoft.com/protect).

* Další informace o bezpečném používání Internetu mohou zákazníci získat na[domovské stránce zabezpečení společnosti Microsoft](http://www.microsoft.com/cze/security).
* Zákazníci v USA, kteří se domnívají, že byli napadeni, by měli kontaktovat místní pobočku FBI nebo předat stížnost na webu organizace [IFCC (Internet Fraud Complaint Center)](http://www.ifccfbi.gov/index.asp). Zákazníci mimo Spojené státy by měli kontaktovat trestní orgány v příslušné zemi.
* Všichni zákazníci by si měli nainstalovat nejnovější aktualizace zabezpečení vydané společností Microsoft. Pomohou tak zajistit ochranu svých systémů před pokusy o zneužití. Zákazníci, kteří povolili funkci Automatické aktualizace, automaticky obdrží všechny aktualizace pro systém Windows. Další informace o aktualizacích zabezpečení naleznete na [webu o zabezpečení produktů společnosti Microsoft](http://www.microsoft.com/cze/security).
* Doporučujeme, aby zákazníci věnovali zvýšenou pozornost při příjmu přenosu souborů ze známých i neznámých zdrojů. Více informací o možnostech ochrany počítače při používání služby MSN Messenger najdete na [webu s nejčastějšími dotazy týkajícími se služby MSN Messenger](http://messenger.msn.com/help).
**Zajištění aktuálnosti systému Windows**

* Všichni uživatelé systému Windows by měli nainstalovat nejnovější aktualizace zabezpečení od společnosti Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte [web Windows Update](http://windowsupdate.microsoft.com/), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale poté se musíte ujistit, že byly nainstalovány.

### Další informace ###

**Zdroje informací:**

* Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [technické podpory společnosti Microsoft](http://support.microsoft.com/?ln=cs).
* Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
* Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

* (19. června 2006): Informační zpravodaj byl publikován.
* (21. června 2006): Informační zpravodaj byl přepracován tak, aby upřesnil informace pro řešení „V aplikaci Excel 2003 deaktivujte režim oprav aplikace Excel změnou seznamu řízení přístupu (ACL) pro klíč registru s názvem Resiliency aplikace Excel“ týkající se dopadu tohoto zástupného řešení, které jsou uvedeny v části Možná zástupná řešení chyby zabezpečení aplikace Microsoft Excel umožňující vzdálené spuštění kódu, a aby aktualizoval část Stav informačního zpravodaje.

*Built at 2014-04-18T01:50:00Z-07:00*