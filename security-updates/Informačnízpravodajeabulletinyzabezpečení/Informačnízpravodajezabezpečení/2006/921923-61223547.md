---
Title: Informační zpravodaj zabezpečení společnosti Microsoft 921923

TOCTitle: 921923

ms:assetid: 921923

ms:mtpsurl: https://technet.microsoft.com/cs-CZ/library/921923(v=Security.10)

ms:contentKeyID: 61223547

---

Security Advisory

# Informační zpravodaj zabezpečení společnosti Microsoft 921923 #

## Byly publikovány příklady kódu postihující službu Správce vzdáleného přístupu ##

Publikováno: 23. června 2006

Společnost Microsoft má informace o tom, že na Internetu byl zveřejněn zneužitelný kód pro chybu zabezpečení popsanou v bulletinu zabezpečení společnosti Microsoft [MS06-025](http://technet.microsoft.com/security/bulletin/ms06-025). Společnost Microsoft v současné době nemá informace o aktivním útoku, který by tento zneužitelný kód využíval, nebo o jeho dopadu na zákazníky. Společnost Microsoft ovšem aktivně sleduje tuto situaci, aby mohla informovat zákazníky a poskytovat jim rady v nezbytných případech.

Náš výzkum tohoto zneužitelného kódu prokázal, že kód neohrožuje zákazníky, kteří nainstalovali aktualizace popsané v bulletinu [MS05-025](http://technet.microsoft.com/security/bulletin/ms06-025). Společnost Microsoft nadále doporučuje zákazníkům instalovat aktualizace postižených produktů zapnutím funkce Automatické aktualizace systému Windows.

Společnost Microsoft je zklamaná tím, že někteří odborníci na zabezpečení porušili obecně uznávanou praxi zadržování dat o chybách zabezpečení tak brzy po vydání aktualizace a zveřejnili zneužitelný kód, potenciálně ohrožující uživatele počítačů. Nadále doporučujeme odborníkům na zabezpečení, aby informace o chybě zabezpečení zveřejňovali zodpovědně a poskytli zákazníkům čas k instalaci aktualizací, a tak nenapomáhali zločincům, kteří se pokoušejí zneužívat chyb zabezpečení softwaru.

Zmírňující faktory:

* Zákazníci, kteří nainstalovali aktualizaci zabezpečení [MS05-025](http://technet.microsoft.com/security/bulletin/ms06-025), nebudou touto chybou zabezpečení postiženi.

* Touto chybou jsou postiženy zejména systémy Windows 2000. Zákazníci používající systém Windows 2000 by měli co nejdříve nainstalovat aktualizaci [MS06-025](http://technet.microsoft.com/security/bulletin/ms06-025) nebo zakázat službu RASMAN.

* V systémech Windows XP Service Pack 2, Windows Server 2003 a Windows Server 2003 Service Pack 1 by tuto chybu mohl zneužít pouze útočník s platnými pověřeními k přihlášení.

* Tento problém se netýká systémů Windows 98, Windows 98 SE a Windows Millennium Edition.

### Obecné informace ###

## Přehled ##

**Účel tohoto informačního zpravodaje:** Oznámení o dostupnosti aktualizace zabezpečení umožňující ochranu před tímto možným ohrožením.

**Stav informačního zpravodaje:** Tomuto problému je věnována část bulletinu zabezpečení [MS05-025](http://technet.microsoft.com/security/bulletin/ms06-025), a proto není nutná další aktualizace.

**Doporučení:** Instalace aktualizace zabezpečení [MS06-025](http://technet.microsoft.com/security/bulletin/ms06-025) na ochranu před touto chybou zabezpečení.

<table style=“border:1px solid black;”>

<tr>

<th>

Odkazy
</th>
<th>

Identifikace
</th></tr>
<tr>

<td>

**Odkaz na seznam CVE**
</td>
<td>

[CVE-2006-2370](http://www.cve.mitre.org/cgi-bin/cvename.cgi?name=cve-2006-2370)
</td></tr>
<tr>
<td/>
<td>

[CVE-2006-2371](http://www.cve.mitre.org/cgi-bin/cvename.cgi?name=cve-2006-2371)
</td></tr>
<tr>

<td>

**Bulletin zabezpečení**
</td>
<td>

[MS06-025](http://technet.microsoft.com/security/bulletin/ms06-025)
</td></tr>
</table>

Tento informační zpravodaj se vztahuje k následujícímu softwaru.

<table style=“border:1px solid black;”>

<tr>

<th>

</th></tr>
<tr>

<th>

</th></tr>
<tr>

<td>

Microsoft Windows 2000 Service Pack 4
</td> </tr>
<tr>

<td>

Microsoft Windows XP Service Pack 1 a Service Pack 2
</td> </tr>
<tr>

<td>

Microsoft Windows XP Professional x64 Edition
</td> </tr>
<tr>

<td>

Microsoft Windows Server 2003 a Microsoft Windows Server 2003 Service Pack 1
</td> </tr>
<tr>

<td>

Microsoft Windows Server 2003 pro systémy s procesorem Itanium a Microsoft Windows Server 2003 Service Pack 1 pro systémy s procesorem Itanium
</td> </tr>
<tr>

<td>

Microsoft Windows Server 2003 x64 Edition
</td> </tr>
</table>

## Nejčastější dotazy ##

**Co je cílem tohoto informačního zpravodaje?**

Společnost Microsoft má informace o veřejném oznámení zneužitelného kódu zaměřeného na chyby zabezpečení popsané v aktualizaci zabezpečení [MS06-025](http://technet.microsoft.com/security/bulletin/ms06-025). Tento problém se týká softwaru uvedeného v části Přehled.

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**

Ne. Zákazníci, kteří nainstalovali aktualizaci zabezpečení [MS05-025](http://technet.microsoft.com/security/bulletin/ms06-025), nebudou touto chybou zabezpečení postiženi. Není nutná žádná další aktualizace.

**Jaká je příčina tohoto postižení?**

Nekontrolovaná vyrovnávací paměť v technologiích Směrování a vzdálený přístup postihující konkrétně službu Správce vzdáleného přístupu (RASMAN)

**Jakým způsobem tato funkce pracuje?**

Správce vzdáleného přístupu je služba zpracovávající podrobnosti týkající se navázání spojení se vzdáleným serverem. Tato služba také poskytuje klientovi informace o stavu během připojení. Služba Správce vzdáleného přístupu se spustí automaticky po načtení souboru RASAPI32.DLL aplikací.

**K čemu by mohl útočník tuto funkci zneužít?**

Útočník, který by tuto chybu zabezpečení zneužil, by mohl získat úplnou kontrolu nad postiženým systémem.

**Může při instalaci aktualizace zabezpečení společnosti Microsoft MS06-025 umožňující ochranu před tímto postižením dojít k nějakým problémům?**

[Článek 911280 znalostní báze Microsoft Knowledge Base](http://support.microsoft.com/kb/911280/cs) popisuje aktuálně známé problémy, s nimiž se mohou zákazníci setkat v případě instalace této aktualizace zabezpečení. Pouze zákazníci využívající telefonické připojení, které používá skripty ke konfiguraci zařízení pro kontrolu parity, ukončovacích bitů, datových bitů, terminálového okna po připojení nebo telefonního skriptování, jsou postiženi chybami popsanými v tomto článku znalostní báze. Pokud zákazníci nevyužívají žádný z popsaných způsobů telefonického připojení, doporučujeme jim okamžitou instalaci této aktualizace.

## Doporučené postupy ##

Jestliže jste nainstalovali aktualizaci vydanou v bulletinu zabezpečení [MS06-025](http://technet.microsoft.com/security/bulletin/ms06-025), pak jste již chráněni před útokem popsaným ve veřejně publikovaném příkladu kódu. V případě, že jste tuto aktualizaci ještě nenainstalovali nebo se vás týká některý ze způsobů útoku popsaných v [článku 911280 znalostní báze Microsoft Knowledge Base](http://support.microsoft.com/kb/911280/cs), doporučujeme vám zakázat službu Správce vzdáleného přístupu.

* **Zakázání služby Správce vzdáleného přístupu**
Zakázáním služby Správce vzdáleného přístupu pomůžete zvýšit ochranu postiženého systému před pokusy o zneužití této chyby zabezpečení. Chcete-li službu Správce vzdáleného přístupu (RASMAN) zakázat, postupujte podle následujících kroků:

	1. Klepněte na tlačítko **Start** a potom na příkaz **Ovládací panely**. Můžete také přejít na příkaz **Nastavení** a pak klepnout na příkaz **Ovládací panely**.

	2. Poklepejte na ikonu **Nástroje pro správu**.

	3. Poklepejte na položku **Služby**.

	4. Poklepejte na položku **Správce vzdáleného přístupu**.

	5. V seznamu **Typ spouštění** klepněte na položku **Zakázáno**.

	6. Klepněte na tlačítko **Zastavit** a pak klepněte na tlačítko **OK**.

Službu Správce vzdáleného přístupu (RASMAN) je také možné zastavit a zakázat zadáním následujícího příkazu na příkazovém řádku:

`sc stop rasman &amp; sc config rasman start= disabled`

**Dopad tohoto zástupného řešení:** Pokud zakážete službu Správce vzdáleného přístupu, nebudete moci nabízet služby směrování ostatním hostitelským počítačům v místní síti ani v prostředích sítí WAN. Proto uvedené zástupné řešení doporučujeme pouze u systémů, které nevyžadují použití služby RASMAN pro vzdálený přístup a směrování.

* **Zablokujte u brány firewall následující položky:**

	* Porty UDP 135, 137, 138 a 445 a porty TCP 135, 139, 445 a 593

	* Veškerá nevyžádaná příchozí data na portech vyšších než 1024

	* Všechny ostatní porty protokolu RPC s konkrétní konfigurací

Tyto porty slouží k navázání připojení pomocí volání RPC. Blokování uvedených portů bránou firewall umožní zabezpečení systémů za touto bránou před zneužitím této chyby zabezpečení. Současně je nutné zablokovat také všechny další speciálně nakonfigurované porty RPC ve vzdáleném systému. Společnost Microsoft doporučuje blokovat veškerou nevyžádanou příchozí komunikaci z Internetu, a zabránit tak útokům využívajícím jiné porty. Další informace o portech, které využívá služba RPC, získáte na následujícím [webu](http://go.microsoft.com/fwlink/?linkid=21312).

* **Pokud chcete zamezit pokusům o zneužití této chyby zabezpečení, použijte osobní bránu firewall, jako je například** [**Brána firewall pro připojení k Internetu**](http://go.microsoft.com/fwlink/?linkid=33335)**, která je součástí systémů Windows XP a Windows Server 2003.**
Ve výchozím nastavení zajišťuje služba Brána firewall pro připojení k Internetu v operačním systému Windows XP a Windows Server 2003 ochranu připojení k Internetu blokováním nevyžádaných příchozích dat. Doporučujeme blokovat veškerou nevyžádanou příchozí komunikaci z Internetu. V systému Windows XP Service Pack 2 tyto funkce poskytuje služba Brána firewall systému Windows.

Chcete-li službu Brána firewall pro připojení k Internetu povolit pomocí Průvodce instalací sítě, postupujte následujícím způsobem:

	1. Klepněte na tlačítko **Start** a potom na příkaz **Ovládací panely**.

	2. Ve výchozím zobrazení podle kategorií klepněte na odkaz **Připojení k síti a Internetu** a klepněte na odkaz **Nastavit nebo upravit síť pro domácnost nebo malou kancelář**. Služba Brána firewall pro připojení k Internetu bude povolena, jestliže v Průvodci instalací sítě vyberete konfiguraci, která určuje, že systém je připojen přímo k Internetu.

Chcete-li bránu firewall pro připojení k Internetu nakonfigurovat ručně, postupujte následujícím způsobem:

	1. Klepněte na tlačítko **Start** a potom na příkaz **Ovládací panely**.

	2. Ve výchozím zobrazení podle kategorií klepněte na odkaz **Připojení k síti a Internetu** a na odkaz **Síťová připojení**.

	3. Klepněte pravým tlačítkem myši na připojení, u kterého chcete bránu firewall pro připojení k Internetu povolit, a potom klepněte na příkaz **Vlastnosti**.

	4. Klepněte na kartu **Upřesnit**.

	5. Zaškrtněte políčko **Chránit počítač a síť omezením nebo zabráněním přístupu k tomuto počítači z Internetu** a klepněte na tlačítko **OK**.

**Poznámka:** Pokud chcete povolit komunikaci některých programů a služeb prostřednictvím brány firewall, klepněte na kartě **Upřesnit** na tlačítko **Nastavení** a vyberte požadované programy, protokoly a služby.

* Zákazníci v USA, kteří se domnívají, že byli napadeni, by měli kontaktovat místní pobočku FBI nebo předat stížnost na webu organizace [IFCC (Internet Fraud Complaint Center)](http://www.ifccfbi.gov/index.asp). Zákazníci mimo Spojené státy by měli kontaktovat trestní orgány v příslušné zemi.

* Zákazníci, kteří se domnívají, že mohou být touto možnou chybou zabezpečení postiženi, mohou získat technickou podporu na webu technické podpory společnosti Microsoft. Technická podpora související s aktualizacemi zabezpečení nebo antivirovou podporou je bezplatná. Zákazníci mohou využít kteroukoli z možností mezinárodní technické podpory uvedenou na [webu Nápověda a](http://support.microsoft.com/security) technická podpora k zabezpečení pro domácí uživatele.

Všichni zákazníci by si měli nainstalovat nejnovější aktualizace zabezpečení vydané společností Microsoft. Pomohou tak zajistit ochranu svých systémů před pokusy o zneužití. Zákazníci, kteří povolili funkci Automatické aktualizace, automaticky obdrží všechny aktualizace pro systém Windows. Další informace o aktualizacích zabezpečení naleznete na [webu o zabezpečení produktů společnosti Microsoft](http://www.microsoft.com/my%20documents/www.microsoft.com/security).

* Další informace o bezpečném používání Internetu mohou zákazníci získat na[domovské stránce zabezpečení společnosti Microsoft](http://www.microsoft.com/cze/security).

* **Zajištění aktuálnosti systému Windows**
Všichni uživatelé systému Windows by měli nainstalovat nejnovější aktualizace zabezpečení od společnosti Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte [web Windows Update](http://windowsupdate.microsoft.com/), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale poté se musíte ujistit, že byly nainstalovány.

### Další informace ###

**Zdroje informací:**

* Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [technické podpory společnosti Microsoft](http://support.microsoft.com/?ln=cs).

* Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).

* Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

* 23. června 2006 Informační zpravodaj byl publikován.

*Built at 2014-04-18T01:50:00Z-07:00*


