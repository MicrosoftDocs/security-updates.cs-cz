---
Title: Informační zpravodaj zabezpečení společnosti Microsoft 922437

TOCTitle: 922437

ms:assetid: 922437

ms:mtpsurl: https://technet.microsoft.com/cs-CZ/library/922437(v=Security.10)

ms:contentKeyID: 61223548

---

# Informační zpravodaj zabezpečení společnosti Microsoft 922437 #

## Byl zveřejněn zneužitelný kód postihující službu Server ##

Publikováno: 11. srpna 2006 | Aktualizováno: 13. srpna 2006

Společnost Microsoft má informace o veřejně oznámených zprávách týkajících se útoku známého jako Win32/Graweg zneužívající chybu zabezpečení ošetřenou aktualizací zabezpečení [MS06-040](http://technet.microsoft.com/security/bulletin/ms06-040). Prvotní zkoumání útoku Win32/Graweg společností Microsoft prokázalo, že postihuje pouze uživatele používající systém Windows 2000, kteří neprovedli aktualizaci uvedenou v bulletinu [MS06-040](http://technet.microsoft.com/security/bulletin/ms06-040). Společnost Microsoft aktivovala proces reakce na ohrožení a pokračuje ve zkoumání tohoto problému.

Partneři svazu Microsoft Security Response Alliance ve spolupráci s našimi interními týmy usoudili, že se nejedná o problém s širším dopadem na uživatele, a ohodnotili útok virem Win32/Graweb nízkým stupněm ohrožení. V současnosti se nezdá, že by šlo o samostatně se šířícího červa v celé síti Internet.

Společnost Microsoft i nadále doporučuje, aby zákazníci co nejdříve nainstalovali srpnové aktualizace, se zvláštním důrazem na aktualizaci uvedenou v bulletinu [MS06-040](http://technet.microsoft.com/security/bulletin/ms06-040). Aby byla zajištěna instalace aktualizací, měli by zákazníci povolit funkci Automatické aktualizace v systému Windows nebo využít instalační infrastrukturu své společnosti nebo podniku.

Doporučujeme, aby zákazníci, kteří se domnívají, že jsou jejich počítače nakaženy nebo si nejsou jisti napadením virem Win32/Graweb ve svém počítači, navštívili web [Safety.live.com](http://safety.live.com) a provedli „Protection Scan“ (Kontrolu ochrany). Dalším způsobem detekce útoku virem Win32/Graweb a jeho známých variant je služba [Windows Live OneCare](http://www.windowsonecare.com/) společnosti Microsoft.

Zákazníci v USA, kteří se domnívají, že jsou obětí tohoto útoku, by měli kontaktovat místní pobočku FBI nebo problém ohlásit na webu [www.ic3.gov](http://www.ic3.gov). Zákazníci mimo Spojené státy by měli kontaktovat soudní orgány v příslušné zemi

Zákazníci, kteří se domnívají, že se jich tato chyba týká, se mohou obrátit na služby technické podpory. Zákazníci mohou kontaktovat služby technické podpory v otázkách problémů aktualizací zabezpečení nebo antivirové ochrany nebo použít jakýkoli postup uvedený na webu: [http://support.microsoft.com/security](http://support.microsoft.com/security).

Skutečnosti snižující závažnost rizika:

* Zákazníci, kteří nainstalovali aktualizaci zabezpečení [MS05-040](http://technet.microsoft.com/security/bulletin/ms06-040), nebudou touto chybou zabezpečení postiženi.

* Instalace aktualizací je doporučená, ale zákazníci, kteří provedli opatření snižující závažnost rizika specifikovaná v bulletinu [MS06-040](http://technet.microsoft.com/security/bulletin/ms06-040), podstatně sníží možné ohrožení počítače útokem zneužívajícím tuto chybu zabezpečení.

### Obecné informace ###

## Přehled ##

**Účel tohoto informačního zpravodaje:** Oznámení o dostupnosti aktualizace zabezpečení umožňující ochranu před tímto možným ohrožením.

**Stav informačního zpravodaje:** Tomuto problému je věnována část bulletinu zabezpečení [MS05-040](http://technet.microsoft.com/security/bulletin/ms06-040), a proto není nutná další aktualizace.

**Doporučení:** Instalace aktualizace zabezpečení [MS06-040](http://technet.microsoft.com/security/bulletin/ms06-040) na ochranu před touto chybou zabezpečení.

<p> </p>
<table style="border:1px solid black;">

<tr>

<th style="border:1px solid black;">

Odkazy
</th>
<th style="border:1px solid black;">

Identifikace
</th></tr>
<tr>

<td style="border:1px solid black;">

**Odkaz na seznam CVE**
</td>
<td style="border:1px solid black;">

[CVE-2006-3439](http://www.cve.mitre.org/cgi-bin/cvename.cgi?name=cve-2006-3439)
</td></tr>
<tr>
<td/><td/></tr>
<tr>

<td style="border:1px solid black;">

**Bulletin zabezpečení**
</td>
<td style="border:1px solid black;">

[MS06-040](http://technet.microsoft.com/security/bulletin/ms06-040)
</td></tr>
</table>

Tento informační zpravodaj se vztahuje k následujícímu softwaru.

<p> </p>
<table style="border:1px solid black;">

<tr>

<th style="border:1px solid black;">

</th></tr>
<tr>

<th colspan="1" style="border:1px solid black;">

Související software
</th></tr>
<tr>

<td style="border:1px solid black;">

Microsoft Windows 2000 Service Pack 4
</td></tr>
<tr>

<td style="border:1px solid black;">

Microsoft Windows XP Service Pack 1
</td></tr>
</table>

## Nejčastější dotazy ##

**Co je cílem tohoto informačního zpravodaje?**  
Společnost Microsoft má informace o veřejném oznámení zneužitelného kódu zaměřeného na chyby zabezpečení popsané v aktualizaci zabezpečení [MS06-040](http://technet.microsoft.com/security/bulletin/ms06-040). Tento problém se týká softwaru uvedeného v části Přehled

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**  
Ne. Zákazníci, kteří nainstalovali aktualizaci zabezpečení [MS05-040](http://technet.microsoft.com/security/bulletin/ms06-040), nebudou touto chybou zabezpečení postiženi. Není nutná žádná další aktualizace.

**Co tuto chybu zabezpečení způsobuje?**  
Nekontrolovaná vyrovnávací paměť v rámci služby Server.

**Jak by mohl útočník tuto chybu zabezpečení zneužít?**  
Útočník by se mohl pokusit tuto chybu zabezpečení zneužít vytvořením speciální zprávy, kterou by poslal do postiženého systému. Tato zpráva by pak mohla způsobit spuštění kódu v ohroženém systému.

**Co je služba Server?**  
Služba Server poskytuje podporu protokolu RPC, tisk souboru a sdílení pojmenovaného kanálu přes síť. Služba Server umožňuje sdílení místních prostředků (jako jsou disky a tiskárny), aby k nim měli přístup ostatní uživatelé v síti. Umožňuje také komunikaci pojmenovaných kanálů mezi aplikacemi spuštěnými na jiných počítačích a vašem počítači, která se používá pro protokol RPC.

**K čemu by mohl útočník tuto funkci zneužít?**  
Útočník, který by tuto chybu zabezpečení zneužil, by mohl získat úplnou kontrolu nad postiženým systémem.

**Může při instalaci aktualizace zabezpečení společnosti Microsoft MS06-040 umožňující ochranu před tímto ohrožením dojít k nějakým problémům?**  
Ne. Společnost Microsoft i nadále doporučuje zákazníkům, aby aktualizace nainstalovali okamžitě.

## Doporučené postupy ##

Jestliže jste nainstalovali aktualizaci vydanou v bulletinu zabezpečení [MS06-040](http://technet.microsoft.com/security/bulletin/ms06-040), pak jste již chráněni před útokem popsaným ve veřejně publikovaném příkladu kódu. V případě, že jste tuto aktualizaci ještě nenainstalovali, doporučujeme vám provést opatření snižující závažnost rizika uvedená v bulletinu [MS06-040](http://technet.microsoft.com/security/bulletin/ms06-040).

* **Aktualizujte systém Windows**
* Všichni uživatelé systému Windows by měli použít nejnovější aktualizace zabezpečení Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte [web Microsoft Update](http://update.microsoft.com/microsoftupdate), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale musíte se přesvědčit, že jste je nainstalovali.
* **Zablokujte porty TCP 139 a 445 na bráně firewall**  
Tento port slouží k navázání připojení se protokolem obsahujícím tuto chybu. Blokování uvedených portů bránou firewall, a to v obou směrech, umožní zabezpečení systémů za touto bránou před zneužitím této chyby zabezpečení. Společnost Microsoft doporučuje blokovat veškerou nevyžádanou příchozí komunikaci z Internetu, a zabránit tak útokům využívajícím jiné porty. Další informace o portech najdete na následujícím [webu](http://go.microsoft.com/fwlink/?linkid=21312).

* **Povolte v systémech rozšířený filtr TCP/IP**  
Můžete povolit rozšířený filtr TCP/IP, a zablokovat tak veškerá nevyžádaná příchozí data. Další informace o konfiguraci filtru TCP/IP získáte [v článku 309798 znalostní báze Microsoft Knowledge Base](http://support.microsoft.com/kb/309798).

* **V postižených systémech zablokujte postižené porty pomocí protokolu IPSec**  
Protokol IPSec (Internet Protocol security) umožňuje ochranu síťové komunikace. Podrobné informace o protokolu IPSec a nastavení filtrů jsou k dispozici v článcích [313190](http://support.microsoft.com/kb/313190) a [813878 znalostní báze Microsoft Knowledge Base](http://support.microsoft.com/kb/813878).

* **Chraňte svůj počítač**  
Doporučujeme zákazníkům, aby se řídili našimi pokyny k ochraně počítače a povolili bránu firewall, získali aktualizace softwaru a nainstalovali antivirový software. Zákazníci mohou získat další informace o těchto krocích na [webu Chraňte svůj počítač](http://www.microsoft.com/protect).

* Další informace o bezpečném používání Internetu mohou zákazníci získat na[domovské stránce zabezpečení společnosti Microsoft](http://www.microsoft.com/cze/security).

* Zákazníci v USA, kteří se domnívají, že byli napadeni, by měli kontaktovat místní pobočku FBI nebo poslat stížnost na web organizace [IFCC (Internet Fraud Complaint Center)](http://www.ifccfbi.gov/index.asp). Zákazníci mimo Spojené státy by měli kontaktovat soudní orgány v příslušné zemi.

Všichni zákazníci by si měli nainstalovat nejnovější aktualizace zabezpečení vydané společností Microsoft. Pomohou tak zajistit ochranu svých systémů před pokusy o zneužití. Zákazníci, kteří povolili funkci Automatické aktualizace, automaticky obdrží všechny aktualizace pro systém Windows. Další informace o aktualizacích zabezpečení naleznete na [webu o zabezpečení produktů společnosti Microsoft](http://www.microsoft.com/security).

### Další informace ###

**Zdroje informací:**

* Zpětnou vazbu můžete poskytnout vyplněním formuláře na následujícím [webu](https://support.microsoft.com/common/survey.aspx?scid=sw;en;1257&amp;amp;showpage=1&amp;amp;ws=technet&amp;amp;sd=tech).
* Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [technické podpory společnosti Microsoft](http://support.microsoft.com/).
* Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
* Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

* <p>11. srpna 2006: Informační zpravodaj byl publikován.</p>
* <p>13. srpna 2006 Informační zpravodaj byl aktualizován o podrobné informace týkající se útoku Win32/Graweg.</p>

*Built at 2014-04-18T01:50:00Z-07:00*