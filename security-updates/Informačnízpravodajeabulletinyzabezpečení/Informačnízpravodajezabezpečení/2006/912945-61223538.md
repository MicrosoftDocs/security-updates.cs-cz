---
TOCTitle: 912945
Title: Informační zpravodaj zabezpečení společnosti Microsoft 912945
ms:assetid: 912945
ms:contentKeyID: 61223538
ms:mtpsurl: 'https://technet.microsoft.com/cs-CZ/library/912945(v=Security.10)'
---

Security Advisory

Informační zpravodaj zabezpečení společnosti Microsoft 912945
=============================================================

Aktualizace nesouvisející se zabezpečením pro aplikaci Internet Explorer
------------------------------------------------------------------------

Publikováno: 28. února 2006 | Aktualizováno: 11. dubna 2006

Společnost Microsoft původně vydala tento informační zpravodaj zabezpečení obsahující informace o aktualizaci nesouvisející se zabezpečením [912945](http://support.microsoft.com/kb/912945/cs) pro aplikaci Internet Explorer dne 28. února 2006. Tato aktualizace nesouvisející se zabezpečením obsahuje menší změny způsobu, jakým aplikace Internet Explorer zpracovává některé webové stránky využívající ovládací prvky ActiveX, a je postupně poskytována zákazníkům. 9. ledna 2006 poskytla společnost Microsoft tuto aktualizaci nesouvisející se zabezpečením pro aplikaci Internet Explorer 6 pro systém Windows XP Service Pack 2 odběratelům služby MSDN. 9. února 2006 byla tato aktualizace veřejně zpřístupněna na webu MSDN. 28. února byla poskytnuta jako „doporučená aktualizace“ pro systémy Windows XP Service Pack 2 a Windows Server 2003 Service Pack 1 na webu Windows Update.

V závěrečné fázi distribuce bude tato aktualizace nesouvisející se zabezpečením zahrnuta do [bulletinu zabezpečení společnosti Microsoft MS06-013](http://technet.microsoft.com/security/bulletin/ms06-013)vydaného 11. dubna 2006. Tato aktualizace zabezpečení nahrazuje aktualizaci nesouvisející se zabezpečením [912945](http://support.microsoft.com/kb/912945/cs) pro aplikaci Internet Explorer. Další informace o této aktualizaci pro aplikaci Internet Explorer nesouvisející se zabezpečením získáte v [článku 912945 znalostní báze Microsoft Knowledge Base](http://support.microsoft.com/kb/912945/cs).

I když většina internetových webů je již připravena na změny ve způsobu zpracování některých ovládacích prvků ActiveX aplikací Internet Explorer, někteří podnikoví zákazníci požadují více času, aby bylo možné zajistit kompatibilitu klíčových podnikových aplikací s touto změnou aplikace Internet Explorer.

Oprava kompatibility – Na pomoc podnikovým zákazníkům, kteří potřebují více času pro přípravu na aktualizaci ovládacího prvku ActiveX popisované v [článku 912945 znalostní báze Microsoft Knowledge Base](http://support.microsoft.com/kb/912945/cs) a uvedené v [bulletinu zabezpečení společnosti Microsoft MS06-013](http://technet.microsoft.com/security/bulletin/ms06-013), vydává společnost Microsoft 11. dubna 2006 opravu kompatibility. Bezprostředně po jejím nasazení vrátí tato oprava kompatibility aplikaci Internet Explorer dočasně předchozí funkce zpracování ovládacích prvků ActiveX. Tato oprava kompatibility bude funkční až do vydání aktualizace zabezpečení aplikace Internet Explorer v rámci červnového vydání aktualizací zabezpečení. Pak budou změny ve způsobu zpracování ovládacích prvků ActiveX aplikací Internet Explorer trvalé. Tato oprava kompatibility může vyžadovat další restartování systémů, v nichž je nainstalována. Další informace získáte v [článku 917425 znalostní báze Microsoft Knowledge Base](http://support.microsoft.com/kb/917425/cs).

### Obecné informace

Přehled
-------

<span></span>
**Účel tohoto informačního zpravodaje:** Informovat zákazníky, že změny zahrnuté v aktualizaci 912945 jsou zahrnuty v kumulativní aktualizaci zabezpečení aplikace Internet Explorer spojené s [bulletinem zabezpečení společnosti Microsoft MS06-013](http://technet.microsoft.com/security/bulletin/ms06-013). Zpravodaj informuje také o dostupnosti opravy kompatibility, která dočasně vrátí aplikaci Internet Explorer předchozí funkce pro zpracování ovládacích prvků ActiveX po instalaci aktualizací obsažených v [bulletinu zabezpečení společnosti Microsoft MS06-013](http://technet.microsoft.com/security/bulletin/ms06-013).

| Odkazy                                             | Identifikace                                                        |
|----------------------------------------------------|---------------------------------------------------------------------|
| **Článek znalostní báze Microsoft Knowledge Base** | [917425](http://support.microsoft.com/kb/917425/cs)                 |
| **Bulletin zabezpečení společnosti Microsoft**     | [MS06-013](http://technet.microsoft.com/security/bulletin/ms06-013) |
| **Článek znalostní báze Microsoft Knowledge Base** | [912812](http://support.microsoft.com/kb/912812/cs)                 |
| **Článek znalostní báze Microsoft Knowledge Base** | [912945](http://support.microsoft.com/kb/912945/cs)                 |

Tento informační zpravodaj se týká následujícího softwaru

|                                                                                                                          |
|--------------------------------------------------------------------------------------------------------------------------|
| Související software                                                                                                     |
| Internet Explorer 6 pro systém Microsoft Windows XP Service Pack 2                                                       |
| Internet Explorer pro systém Microsoft Windows Server 2003 Service Pack 1                                                |
| Internet Explorer 6 pro systém Microsoft Windows Server 2003 SP1 v systémech s procesorem Itanium                        |
| Internet Explorer 6 pro systém Microsoft Windows Server 2003 x64 Edition a Microsoft Windows XP Professional x64 Edition |

Nejčastější dotazy
------------------

<span></span>
**Jakým způsobem se změní chování ovládacích prvků ActiveX po instalaci aktualizací obsažených v bulletinu MS06-013?**
Po této aktualizaci bude interakce uživatele s ovládacími prvky ActiveX načtenými na některých webových stránkách možná až po ruční aktivaci uživatelského rozhraní. Toto lze provést klepnutím na uživatelské rozhraní nebo pomocí klávesy TAB a ENTER.

Tyto změny jsou zahrnuty v aktualizacích zabezpečení uvedených v [bulletinu zabezpečení společnosti Microsoft MS06-013](http://technet.microsoft.com/security/bulletin/ms06-013) pro systém Windows XP Service Pack 2, Windows Server 2003 Service Pack 1, Windows XP Professional x64 Edition, řadu systémů Windows Server 2003 x64 Edition a Windows Server 2003 Service Pack 1 pro systémy s procesorem Itanium.

**Proč společnost Microsoft mění způsob ovládání prvků ActiveX v aplikaci Internet Explorer?**
Tato aktualizace technologie aplikace Internet Explorer souvisí s účastí společnosti Microsoft v patentovém sporu společnosti Eolas Technologies a týmem Regents of the University of California proti společnosti Microsoft (Eolas versus Microsoft). Společnost Microsoft vydává tuto aktualizaci v několika fázích, aby umožnila vývojářům webových stránek testování a hodnocení nových funkcí souvisejících s prvkem ActiveX**.**

**Jakým způsobem se vydává oprava kompatibility 917425?**
Aktualizace 917425 je k dispozici na [webu služby Stažení softwaru (Microsoft Download Center)](http://www.microsoft.com/downloads/). Další informace získáte v [článku 917425 znalostní báze Microsoft Knowledge Base](http://support.microsoft.com/kb/917425/cs).

Doporučené postupy
------------------

<span></span>
-   Seznamte se s [článkem 917425 znalostní báze Microsoft Knowledge Base](http://support.microsoft.com/kb/917425/cs).

### Další informace

**Zdroje informací:**

-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/?ln=cs).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   28. února 2006: Informační zpravodaj byl publikován.
-   23. března 2006: Zpravodaj byl aktualizován, aby upozornil zákazníky, odkud si mohou stáhnout aktualizace.
-   29. března 2006: Zpravodaj byl aktualizován přidáním informace, že tato aktualizace nesouvisející se zabezpečením bude zahrnuta v aktualizaci zabezpečení pro aplikaci IE a že tato příští aktualizace zabezpečení bude řešit problémy uvedené v informačním zpravodaji zabezpečení 917077 společnosti Microsoft. Zpravodaj byl také aktualizován informacemi o tom, že bude vytvořena oprava zabezpečení umožňující dočasně obnovit dřívější funkce aplikace IE související se zpracováním ovládacích prvků ActiveX.
-   3. dubna 2006: Informační zpravodaj byl aktualizován o informace upřesňující, že oprava kompatibility bude nahrazena v rámci červnového vydání aktualizací zabezpečení.
-   11. dubna 2006: Informační zpravodaj byl aktualizován o informace upozorňující na vydání bulletinu zabezpečení společnosti Microsoft MS06-013 a opravy kompatibility.

*Built at 2014-04-18T01:50:00Z-07:00*
