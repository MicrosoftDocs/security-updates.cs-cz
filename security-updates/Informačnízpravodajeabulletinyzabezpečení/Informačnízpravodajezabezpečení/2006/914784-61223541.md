---
Title: Informační zpravodaj zabezpečení společnosti Microsoft 914784

TOCTitle: 914784

ms:assetid: 914784

ms:mtpsurl: https://technet.microsoft.com/cs-CZ/library/914784(v=Security.10)

ms:contentKeyID: 61223541

---

Security Advisory

# Informační zpravodaj zabezpečení společnosti Microsoft 914784 #

## Aktualizace pro zlepšení ochrany proti změnám jádra ##

Publikováno: 13. června 2006

K dispozici je aktualizace ochrany proti změnám jádra, která je součástí operačních systémů Windows pro systémy s procesorem x64. Ochrana proti změnám jádra chrání kód a důležité struktury jádra systému Windows před úpravami způsobenými neznámým kódem nebo neznámými daty. Aktualizace doplňuje tuto ochranu o další kontroly, a zvyšuje tak její spolehlivost, účinnost a zabezpečení. Další informace o této aktualizaci získáte v [článku 914784 znalostní báze Microsoft Knowledge Base](http://support.microsoft.com/kb/891861). Doporučujeme zákazníkům, aby měli při instalaci této aktualizace spuštěný operační systém Windows pro systémy s procesorem x64. Další informace o ochraně proti změnám jádra naleznete na následujícím [webu společnosti Microsoft.](http://www.microsoft.com/whdc/driver/kernel/64bitpatch_faq.mspx) Další informace o aktualizacích, které jsou součástí tohoto vydání, získáte v [článku 914784 znalostní báze Microsoft Knowledge Base](http://support.microsoft.com/kb/891861).

### Obecné informace ###

## Přehled ##

**Účel tohoto informačního zpravodaje:** Zpravodaj oznamuje dostupnost a vysvětluje účel aktualizace ochrany proti změnám jádra operačních systémů Windows pro počítače s procesorem X64.

**Stav informačního zpravodaje:** Byl vydán článek znalostní báze Microsoft Knowledge Base a související aktualizace.

**Doporučení:** Prostudujte si uvedený článek znalostní báze Knowledge Base a nainstalujte příslušnou aktualizaci.

<table style=“border:1px solid black;”>

<tr>

<th>

Odkazy
</th>
<th>

Identifikace
</th></tr>
<tr>

<td>

**Článek znalostní báze Microsoft Knowledge Base**
</td>
<td>

[914784](http://support.microsoft.com/kb/891861)
</td></tr>
</table>

Tento informační zpravodaj se vztahuje k následujícímu softwaru.

<table style=“border:1px solid black;”>

<tr>

<th>

</th></tr>
<tr>

<th colspan="1">

Související software
</th></tr>
<tr>

<td>

Microsoft Windows XP Professional x64 Edition
</td></tr>
<tr>

<td>

Microsoft Windows Server 2003 x64 Edition
</td></tr>
</table>

## Nejčastější dotazy ##

**Co je cílem tohoto informačního zpravodaje?**

Zpravodaj oznamuje dostupnost a vysvětluje účel aktualizace ochrany proti změnám jádra, která je součástí operačních systémů Windows pro systémy s procesorem X64.

**Co je ochrana proti změnám jádra?**

Ochrana proti změnám jádra je technologie, která je součástí operačních systémů Windows pro systémy s procesorem x64 a pomáhá chránit kód a důležité struktury jádra systému Windows před úpravami způsobenými neznámým softwarem nebo neznámými daty, označovanými jako „změny jádra“. Ochrana proti změnám jádra byla v těchto verzích systému Windows implementována k ochraně integrity jádra systému Windows a v důsledku toho ke zlepšení celkové spolehlivosti, výkonu a zabezpečení systému Windows. Další informace o ochraně proti změnám jádra naleznete na následujícím [webu společnosti Microsoft.](http://www.microsoft.com/whdc/driver/kernel/64bitpatch_faq.mspx)

**Proč společnost Microsoft vydává tuto aktualizaci?**

Společnost Microsoft vydává tuto aktualizaci, aby poskytla vyšší odolnost systému proti změnám jádra.

**Jedná se o chybu zabezpečení, která vyžaduje vydání aktualizace společností Microsoft?**

Ne. Tato aktualizace neřeší chybu zabezpečení, ale přidává další kontroly do systému ochrany proti změnám jádra. Známé metody, které umožňují změnit jádro v systémech, kde je aktivována ochrana proti změnám jádra, vyžadují, aby byl systém již napaden útočníkem.

**Jak společnost Microsoft uvede tuto aktualizaci na webu Windows Update?**

Aktualizace ochrany proti změnám jádra patří mezi nejdůležitější aktualizace na webu Windows Update. Na webu Windows Update bude uvedena v kategorii „Nejdůležitější“ aktualizace pro zákazníky, kteří aktualizaci dosud neobdrželi a používají výše uvedený software.

**Je nutné nainstalovat tuto aktualizaci, i když pravidelně aktualizuji svůj operační systém Windows pro systémy s procesorem X64?**

Ano. Tato aktualizace neřeší žádné závažné chyby zabezpečení, ale zvyšuje spolehlivost a účinnost ochrany proti změnám jádra a zabezpečení poskytované touto ochranou, jak je vysvětleno na následujícím [webu společnosti Microsoft.](http://www.microsoft.com/whdc/driver/kernel/64bitpatch_faq.mspx)

**Bude tato aktualizace distribuována pomocí funkce Automatické aktualizace?**

Ano, tato aktualizace je distribuována pomocí funkce Automatické aktualizace do systémů založených na systému Windows Server 2003 x64.

## Doporučené postupy ##

**Přečtěte si článek znalostní báze Microsoft Knowledge Base a informace o ochraně proti změnám jádra související s tímto informačním zpravodajem.**

Doporučujeme zákazníkům, aby měli při instalaci této aktualizace spuštěný operační systém Windows pro počítače s procesorem x64. Zákazníci, kteří se chtějí dozvědět více o ochraně proti změnám jádra, naleznou další informace na následujícím [webu společnosti Microsoft.](http://www.microsoft.com/whdc/driver/kernel/64bitpatch_faq.mspx)

### Další informace ###

**Zdroje informací:**

* Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [technické podpory společnosti Microsoft](http://support.microsoft.com/).

* Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).

* Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

* 13. června 2006: Informační zpravodaj byl publikován.

*Built at 2014-04-18T01:50:00Z-07:00*


