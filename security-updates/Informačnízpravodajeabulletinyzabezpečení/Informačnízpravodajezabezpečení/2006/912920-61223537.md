---
TOCTitle: 912920
Title: Informační zpravodaj zabezpečení společnosti Microsoft 912920
ms:assetid: 912920
ms:contentKeyID: 61223537
ms:mtpsurl: 'https://technet.microsoft.com/cs-CZ/library/912920(v=Security.10)'
---

Security Advisory

Informační zpravodaj zabezpečení společnosti Microsoft 912920
=============================================================

Systémy infikované červem Win32/Sober.Z@mm si mohou od 6. ledna 2006 z určitých webových domén stáhnout a spustit škodlivé soubory.
-----------------------------------------------------------------------------------------------------------------------------------

Publikováno: 3. ledna 2006

Společnost Microsoft má informace o odesílání hromadné pošty variantou červa Sober nazvanou Win32/Sober.Z@mm. Červ se pokouší přimět uživatele prostřednictvím sociotechnického útoku k otevření přiloženého souboru nebo spustitelného souboru v e-mailu. Otevře-li příjemce soubor nebo spustitelný soubor, červ se sám začne odesílat na všechny adresy, které jsou obsaženy v adresáři systému. Zákazníci používající nejnovější aktualizaci antivirového softwaru jsou méně ohroženi napadením červem Win32/Sober.Z@mm.

U systémů napadených červem Win32/Sober.Z@mm je škodlivý software (malware) naprogramován tak, aby počínaje 6. lednem 2006 z určitých webových domén stahoval a spouštěl škodlivé soubory. Přibližně každé další dva týdny od této doby se vše opakuje, červ stahuje a rozesílá škodlivé soubory z dalších stránek stejné webové domény.

Červ Sober, stejně jako jeho všechny doposud známé varianty, se zřejmě nezaměřuje na chyby zabezpečení, avšak spoléhá na to, že uživatel otevře infikovaný soubor.
Společnost Microsoft přidala do aktualizace z prosince 2005 do [Nástroje pro odstranění škodlivého softwaru](http://www.microsoft.com/security/malwareremove/default.mspx) a do webové služby [Windows Live Safety Center](http://safety.live.com/) funkci zjišťování posledních variant červa Sober.

Zákazníci, kteří se domnívají, že byli infikováni červem Sober, nebo si nejsou jisti, zda byli infikováni, by měli navštívit web Safety.live.com a spustit funkci „Protection Scan“ (Kontrola ochrany) nebo spustit poslední verzi [Nástroje pro odstranění škodlivého softwaru](http://www.microsoft.com/security/malwareremove/default.mspx) z webu [Microsoft Update](http://update.microsoft.com/microsoftupdate) nebo [Windows Update](http://go.microsoft.com/fwlink/?linkid=21130), aby se ujistili, zda není jejich systém infikován. Služba Windows OneCare společnosti Microsoft poskytuje navíc možnost zjišťování červa Sober a jeho známých variant a ochranu před nimi.

Společnost Microsoft vydá 10. ledna 2006 aktualizovanou verzi Nástroje pro odstranění škodlivého softwaru, která bude nadále pomáhat při zjišťování a odstranění známého škodlivého softwaru včetně červa Sober a jeho známých variant. Další informace o možnostech ochrany před malwarem pomocí instalace aktualizovaného Nástroje pro odstranění škodlivého softwaru s nejnovějšími definicemi získáte v [článku 891716 znalostní báze Microsoft Knowledge Base](http://support.microsoft.com/kb/891716).

Další informace o červu Sober, pomoc při zjišťování nakažení počítače červem a pokyny pro opravu systému, který byl červem nakažen, naleznete v [Encyklopedii virů společnosti Microsoft](http://www.microsoft.com/security/encyclopedia/details.aspx?name=win32/sober.z@mm) (Microsoft Virus Encyclopedia). Odkazy týkající se Encyklopedie virů společnosti Microsoft (Microsoft Virus Encyclopedia) naleznete v části Přehled. Doporučujeme zákazníkům, aby s neznámými přílohami zacházeli se zvýšenou opatrností, řídili se pokyny k ochraně počítače, povolili bránu firewall, stáhli si aktualizace softwaru a nainstalovali antivirový software. Zákazníci mohou získat další informace o těchto krocích na [webu Chraňte svůj počítač](http://www.microsoft.com/protect).

**Skutečnosti snižující závažnost rizika:**

-   Aby došlo k infikování červem, musí zákazník otevřít škodlivou e-mailovou přílohu.

### Obecné informace

Přehled
-------

<span></span>
**Účel tohoto informačního zpravodaje:** Oznámení o možné zvýšené aktivitě červa Win32/Sober.Z@mm počínaje 6. lednem 2006 a dostupnosti prostředků snižujících závažnost rizika možného ohrožení.

**Stav informačního zpravodaje:** Informační zpravodaj byl publikován.

**Doporučení:** Přečtěte si doporučené postupy a prohledejte a vyčistěte systémy, které by mohly být infikovány.

| Odkazy                                                                     | Identifikace                                                                                                                                                           |
|----------------------------------------------------------------------------|------------------------------------------------------------------------------------------------------------------------------------------------------------------------|
| **Encyklopedie virů společnosti Microsoft (Microsoft Virus Encyclopedia)** | [http://www.microsoft.com/security/encyclopedia/details.aspx?Name=Win32/Sober.Z@mm](http://www.microsoft.com/security/encyclopedia/details.aspx?name=win32/sober.z@mm) |
| **Nástroj pro odstranění škodlivého softwaru**                             | [Web pro zabezpečení společnosti Microsoft](http://www.microsoft.com/security/malwareremove/default.mspx)                                                              |
| **Windows Live SafetyCenter**                                              | [http://safety.live.com](http://safety.live.com/)                                                                                                                      |
| **Windows OneCare**                                                        | [http://beta.windowsonecare.com](http://beta.windowsonecare.com/)                                                                                                      |
| **Symantec**                                                               | [W32.Sober.X@mm](http://www.microsoft.com/desktop/~)                                                                                                                   |
| **McAfee**                                                                 | [W32/sober@mm!m681](http://www.microsoft.com/desktop/’)                                                                                                                |
| **Trend Micro**                                                            | [WORM\_SOBER.AG – popis a řešení](http://www.microsoft.com/desktop/o)                                                                                                  |
| **CA**                                                                     | [Win32.Sober.W](http://www.microsoft.com/desktop/‚)                                                                                                                    |

Tento informační zpravodaj se vztahuje k následujícímu softwaru.

|                                                                                                     |
|-----------------------------------------------------------------------------------------------------|
| Související software                                                                                |
| Microsoft Windows 2000 Service Pack 4                                                               |
| Microsoft Windows XP Service Pack 1                                                                 |
| Microsoft Windows XP 64-Bit Edition Service Pack 1 (Itanium)                                        |
| Microsoft Windows XP Service Pack 2                                                                 |
| Microsoft Windows XP 64-Bit Edition Version 2003 (Itanium)                                          |
| Microsoft Windows XP Professional x64 Edition                                                       |
| Microsoft Windows Server 2003                                                                       |
| Microsoft Windows Server 2003 pro systémy s procesorem Itanium                                      |
| Microsoft Windows Server 2003 Service Pack 1                                                        |
| Microsoft Windows Server 2003 SP1 pro systémy s procesorem Itanium                                  |
| Microsoft Windows Server 2003 x64 Edition                                                           |
| Microsoft Windows 98, Microsoft Windows 98 Druhé vydání a Microsoft Windows Millennium Edition (ME) |

Nejčastější dotazy
------------------

<span></span>
**Co je cílem tohoto informačního zpravodaje?**
Sober je červ, který postihuje počítače se systémem Windows a požaduje po uživateli spuštění škodlivého souboru v příloze e-mailu nebo klepnutí na odkaz s infikovanou přílohou. Jakmile je soubor v příloze spuštěn, červ a jeho varianty se pokoušejí sami sebe rozeslat na všechny adresy v adresáři počítače. Uživatelé mohou být již chráněni před červem Sober a jeho variantami, pokud mají nainstalovány poslední verze antivirového softwaru.

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**
Ne. Nejde o chybu zabezpečení. Vzhledem k očekávané zvýšené aktivitě dne 6. ledna 2006 související s touto variantou červa byl vydán tento informační zpravodaj zabezpečení, který má upozornit uživatele na možnost nakažení spuštěním kopie červa, kterou mohli obdržet v příloze, a informovat je o možných preventivních opatřeních proti nakažení červem Sober.

**Jaká je příčina tohoto ohrožení?**
Ohrožení spočívá v možnosti otevření infikovaného souboru v příloze e-mailu.

**Souvisí tato chyba s poslední chybou formátu WMF nebo s informačním zpravodajem zabezpečení společnosti Microsoft (912840)?**
Ne. Červ Win32/Sober.Z@mm nevyužívá poslední chyby zabezpečení formátu WMF, která byla oznámena v [informačním zpravodaji zabezpečení společnosti Microsoft (912840)](http://technet.microsoft.com/security/advisory/912840).

Doporučené postupy
------------------

<span></span>
-   **Zkontrolujte nakažení a odstraňte červa Sober.**

    K vyhledání a odstranění červa Sober a jeho variant z infikovaného systému použijte [Nástroj pro odstranění škodlivého softwaru systému Microsoft Windows](http://www.microsoft.com/security/malwareremove/default.mspx), web [Safety.live.com](http://safety.live.com/) nebo službu [Windows OneCare](http://beta.windowsonecare.com/).

-   **Sledujte odchozí síťová připojení k cílovým webům.**
-   Protože je možné, že počínaje 6. lednem 2006 bude červ Win32/Sober.Z@mm stahovat a spouštět škodlivé soubory z určitých webových domén, měly by být sledovány pokusy o spojení s následujícími weby s cílem možného zjištění infikovaného hostitele v místních sítích.
    |                   |
    |-------------------|
    | Cílové weby       |
    | people.freenet.de |
    | scifi.pages.at    |
    | home.pages.at     |
    | free.pages.at     |
    | home.arcor.de     |

    -   **Chraňte svůj počítač.**

        Doporučujeme zákazníkům, aby se řídili pokyny k ochraně počítače a povolili bránu firewall, opatřili si aktualizace softwaru a nainstalovali antivirový software. Zákazníci mohou získat další informace o těchto krocích na [webu Chraňte svůj počítač](http://www.microsoft.com/protect).

    -   Další informace o bezpečném používání Internetu naleznete na [domovské stránce pro zabezpečení společnosti Microsoft](http://www.microsoft.com/security/default.mspx).
    -   **Buďte opatrní při otevírání příloh.**

        Doporučeným postupem je mimořádná opatrnost při otevírání každé nevyžádané přílohy ze známých i neznámých zdrojů.

    -   **Zajištění aktuálnosti systému Windows**

        Všichni uživatelé systému Windows by měli nainstalovat nejnovější aktualizace zabezpečení Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte [web Windows Update](http://go.microsoft.com/fwlink/?linkid=21130), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale poté se musíte ujistit, že byly nainstalovány.

**Zdroje informací:**

-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [technické podpory společnosti Microsoft](https://technet.microsoft.com/cs-CZ/library///support.microsoft.com/(v=Security.10)).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   3. ledna 2006: Informační zpravodaj byl publikován.

*Built at 2014-04-18T01:50:00Z-07:00*
