---
TOCTitle: 2401593
Title: Informační zpravodaj zabezpečení společnosti Microsoft 2401593
ms:assetid: 2401593
ms:contentKeyID: 61223502
ms:mtpsurl: 'https://technet.microsoft.com/cs-CZ/library/2401593(v=Security.10)'
---

Security Advisory

Informační zpravodaj zabezpečení společnosti Microsoft 2401593
==============================================================

Chyba zabezpečení v aplikaci Outlook Web Access umožňuje zvýšení úrovně oprávnění
---------------------------------------------------------------------------------

Publikováno: 14. září 2010

**Verze:** 1.0

### Obecné informace

#### Shrnutí

Společnost Microsoft ukončila šetření týkající se veřejně oznámené chyby zabezpečení v aplikaci Outlook Web Access (OWA), která může ohrozit uživatele serveru Microsoft Exchange. Útočník, který by tuto chybu zabezpečení úspěšně zneužil, by mohl převzít kontrolu nad ověřenou relací aplikace OWA. Pak by mohl v rámci kontextu zabezpečení aktivní relace aplikace OWA jménem ověřeného uživatele provádět akce bez vědomí uživatele.

Tato chyba zabezpečení ovlivňuje podporované edice serverů Microsoft Exchange Server 2003 a Microsoft Exchange Server 2007 (kromě serveru Microsoft Exchange Server 2007 Service Pack 3). Touto chybou zabezpečení nejsou ovlivněny servery Microsoft Exchange Server 2000, Microsoft Exchange Server 2007 Service Pack 3 a Microsoft Exchange Server 2010. Další informace naleznete v části **Software obsahující tuto chybu a software neobsahující tuto chybu**.

Společnost Microsoft doporučuje zákazníkům používajícím postižené edice serveru Microsoft Exchange Server vyřešit tuto chybu upgradem na verzi serveru Microsoft Exchange Server, která tuto chybu neobsahuje. Zákazníci, kteří nemohou v současné době provést upgrade, získají informace o možnostech, jimiž lze útočníkovi zabránit ve zneužití chyby zabezpečení, v části **Možná zástupná řešení**.

Momentálně nevíme o žádných útocích, které by se snažily tuto chybu zabezpečení zneužít. Stav ohrožení systému budeme i nadále sledovat, a pokud se situace změní, provedeme aktualizaci tohoto informačního zpravodaje.

### Podrobnosti o informačním zpravodaji

#### Odkazy na problém

Další informace o tomto problému získáte pomocí následujících odkazů:

| Odkazy                  | Identifikace                                                                     |
|-------------------------|----------------------------------------------------------------------------------|
| **Odkaz na seznam CVE** | [CVE-2010-3213](http://www.cve.mitre.org/cgi-bin/cvename.cgi?name=cve-2010-3213) |

#### Software obsahující tuto chybu a software neobsahující tuto chybu

Tento informační zpravodaj se vztahuje k následujícímu softwaru.

|                                               |
|-----------------------------------------------|
| Software obsahující tuto chybu                |
| Microsoft Exchange Server 2003 Service Pack 2 |
| Microsoft Exchange Server 2007 Service Pack 1 |
| Microsoft Exchange Server 2007 Service Pack 2 |
| Software neobsahující tuto chybu:             |
| Microsoft Exchange 2000 Server Service Pack 3 |
| Microsoft Exchange Server 2007 Service Pack 3 |
| Microsoft Exchange Server 2010                |
| Microsoft Exchange Server 2010 Service Pack 1 |

Nejčastější dotazy
------------------

<span></span>
**Co je cílem tohoto informačního zpravodaje?**  
Společnost Microsoft má informace o nově oznámené chybě zabezpečení ovlivňující aplikaci Outlook Web Access (OWA) pro Microsoft Exchange Server. Tato chyba má vliv na software, který je uveden v části **Software obsahující tuto chybu**.

**Co je aplikace Exchange Outlook Web Access (OWA)?**  
Aplikace Outlook Web Access (OWA) je služba webových e-mailových služeb serveru Microsoft Exchange Server 5.0 a vyšších verzí. Webové rozhraní aplikace Outlook Web Access se podobá rozhraní aplikace Microsoft Outlook. Aplikace Outlook Web Access je součástí serveru Microsoft Exchange Server.

**Jaká je příčina tohoto ohrožení?**  
Za určitých podmínek může ověřenou relaci aplikace OWA zneužít útočník k provedení akcí jménem uživatele bez jeho vědomí.

**K čemu by mohl útočník tuto chybu zabezpečení zneužít?**  
Útočník, který by úspěšně zneužil tuto chybu zabezpečení, by mohl jménem ověřeného uživatele v kontextu zabezpečení aktivní relace aplikace OWA provádět akce, jako je čtení e-mailových zpráv, přidání nových pravidel doručené pošty nebo změna uživatelských předvoleb aplikace OWA.

**Jak by mohl útočník tuto chybu zabezpečení zneužít?**  
Útočník by mohl zneužít tuto chybu zabezpečení přesvědčením cílového uživatele, aby během aktivní relace aplikace OWA navštívil webovou stránku vytvořenou speciálně pro cílovou doménu serveru Exchange.

**Proč pro řešení této chyby zabezpečení neexistuje aktualizace zabezpečení?**  
Aktualizace zabezpečení není k dispozici, protože řešení této chyby zabezpečení by vyžadovalo změnu návrhu implementující nový systém ověřování požadavků http pro aplikaci OWA, který by pomohl zabránit útočníkovi ovládnout relaci uživatele v aplikaci OWA. Společnost Microsoft došla k závěru, že zavedení změny návrhu takovéhoto rozsahu do postižených verzí serveru Microsoft Exchange Server by s sebou nesla příliš vysoké riziko destabilizace a narušení prostředí uživatele.

**Co mám dělat v případě, že používám verze produktu, pro které není k dispozici aktualizace?**  
Správci používající postižené edice serveru Microsoft Exchange Server by měli upgradovat na verzi serveru Microsoft Exchange Server, která chybu neobsahuje. Touto chybou zabezpečení nejsou ovlivněny servery [Microsoft Exchange Server 2007 Service Pack 3](http://www.microsoft.com/downloads/details.aspx?familyid=1687160b-634a-43cb-a65a-f355cff0afa6) a [Microsoft Exchange Server 2010](http://www.microsoft.com/exchange/2010).

Správci, kteří nemohou v současné době provést upgrade, získají informace o možnostech, jimiž lze útočníkovi zabránit ve zneužití chyby zabezpečení, v části **Možná zástupná řešení**.

**Používám starší vydání softwaru uvedeného v tomto zpravodaji zabezpečení. Jak mám postupovat?**  
Software uvedený v tomto informačním zpravodaji zabezpečení byl testován za účelem zjištění, kterých verzí se chyba týká. U ostatních vydání již skončila časově omezená podpora. Další informace o časově omezené podpoře produktů naleznete na webu [Zásady poskytování technické podpory pro produkty společnosti Microsoft](http://go.microsoft.com/fwlink/?linkid=21742).

Zákazníkům používajícím starší vydání softwaru doporučujeme přejít na podporovaná vydání, aby jejich počítače byly před možnými chybami zabezpečení lépe chráněny. Informace o době, po kterou je pro určité vydání softwaru poskytována podpora, získáte v části [Volba produktu a informace o časově omezené podpoře](http://go.microsoft.com/fwlink/?linkid=169555). Další informace o aktualizacích Service Pack pro tato vydání softwaru získáte v části [Podporované aktualizace Service Pack s časovým omezením](http://go.microsoft.com/fwlink/?linkid=89213).

Zákazníci, kteří požadují technickou podporu pro starší software, se musí obrátit na svého zástupce společnosti Microsoft, technického manažera (TAM) nebo na příslušného prodejce produktů společnosti Microsoft s požadavkem na vlastní možnosti technické podpory. Zákazníci bez smlouvy typu Alliance, Premier či Authorized se mohou obrátit na místní zastoupení společnosti Microsoft. Chcete-li získat kontaktní informace, přejděte na [informační web Microsoft Worldwide](http://go.microsoft.com/fwlink/?linkid=33329) a vyberte požadovanou zemi ze seznamu kontaktních informací. Seznam telefonních čísel pak zobrazíte kliknutím na tlačítko **Go** (Přejít). Po zavolání na příslušné číslo si vyžádejte místního manažera pro program Premier Support. Další informace získáte v části [Nejčastější dotazy k zásadám časově omezené podpory společnosti Microsoft](http://go.microsoft.com/fwlink/?linkid=169557).

Skutečnosti snižující závažnost rizika a doporučené postupy
-----------------------------------------------------------

<span></span>
#### Zmírňující faktory

Snížení rizika se týká nastavení, běžné konfigurace nebo obecného osvědčeného postupu existujícího ve výchozím stavu, který by mohl snížit závažnost zneužití chyby zabezpečení. V dané situaci mohou být užitečné následující faktory snížení rizika:

-   V případě útoku z webu by útočník mohl být hostitelem webu s webovou stránkou, pomocí které lze tuto chybu zabezpečení zneužít. Navíc, dané weby a weby, které přijímají nebo hostují materiál poskytovaný uživateli a reklamu, by mohly obsahovat speciálně vytvořený obsah zneužívající tuto chybu zabezpečení. Útočník však nemůže žádným způsobem přinutit uživatele k návštěvě takových webů. Místo toho by útočník musel přesvědčit uživatele, aby navštívili takový web. K tomu se obvykle používá odkaz v e-mailu nebo zpráva programu pro zasílání rychlých zpráv, na které uživatelé kliknou a přejdou tak na útočníkův web.

#### Možná zástupná řešení

Následující možná zástupná řešení odkazují na změnu nastavení nebo konfigurace, která nevede k opravě základního problému, ale mohla by pomoci omezit rozsah zneužití chyby zabezpečení ze strany útočníka.

**Poznámka:** Tato možná zástupná řešení neblokují známé vektory útoku, ale pomáhají omezit způsob zneužití chyby zabezpečení útočníkem zakázáním jednotlivých funkcí.

-   **Zakázání pravidel pomocí segmentace**

    Funkce aplikace Outlook Web Access lze změnit pomocí segmentace podle serverů. Správci mohou zakázat jednotlivé funkce implementací segmentace a zabránit tak útočníkům ve zneužití určitých funkcí aplikace Outlook Web Access.

    Informace o zakázání pravidel použitím segmentace na serveru Microsoft Exchange Server 2007 naleznete v článku na webu TechNet nazvaném [How to Manage Segmentation in Outlook Web Access](http://technet.microsoft.com/en-us/library/bb123962(exchg.80).aspx) (Správa segmentace v aplikaci Outlook Web Access).

    Informace o zakázání pravidel pomocí segmentace na serveru Microsoft Exchange Server 2003 naleznete v [článku 833340 znalostní báze Microsoft Knowledge Base](http://support.microsoft.com/kb/833340).

    **Dopad zástupného řešení:** Zakázání pravidel útočníkovi zabrání měnit pravidla uživatele prostřednictvím aplikace OWA. Tím se předejde úniku dat. Útočník však může nadále měnit další volby uživatele. Po implementaci tohoto zástupného řešení nebudou uživatelé nadále moci vytvářet nebo aktualizovat pravidla pomocí aplikace OWA. Existující pravidla budou nadále fungovat. Dopad tohoto zástupného řešení má vliv pouze na funkce aplikace Outlook Web Access, nikoli na klienta aplikace Outlook.

-   **Zakázání panelu Možnosti pomocí nástroje UrlScan**

    Implementace tohoto zástupného řešení zabrání útočníkovi v možnosti zobrazovat nebo měnit možnosti serveru Exchange prostřednictvím aplikace OWA. Tím se zabrání nejznámějším útokům popsaným u této chyby zabezpečení v tomto informačním zpravodaji.

    Informace o zakázání panelu Možnosti pomocí nástroje UrlScan naleznete v článku [2299129 znalostní báze Microsoft Knowledge Base](http://support.microsoft.com/kb/2299129).

    **Dopad zástupného řešení:** Uživatelé nebudou moci měnit možnosti serveru Exchange pomocí aplikace OWA. Zakázáním panelu Možnosti dojde také k zakázání pravidel, jak je uvedeno výše. Dopad tohoto zástupného řešení má vliv pouze na funkce aplikace Outlook Web Access, nikoli na klienta aplikace Outlook.

#### Další doporučené postupy

-   **Upgrade na verzi serveru Microsoft Exchange Server, která neobsahuje chybu**

    Společnost Microsoft doporučuje zákazníkům používajícím postižené edice serveru Microsoft Exchange Server vyřešit tuto chybu upgradem na verzi serveru Microsoft Exchange Server, která tuto chybu neobsahuje. Touto chybou zabezpečení nejsou ovlivněny servery [Microsoft Exchange Server 2007 Service Pack 3](http://go.microsoft.com/fwlink/?linkid=91472) a [Microsoft Exchange Server 2010](http://www.microsoft.com/exchange/2010).

-   **Aktualizujte systém Windows**

    Všichni uživatelé systému Windows by měli použít nejnovější aktualizace zabezpečení Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte web [Windows Update](http://windowsupdate.microsoft.com/), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale musíte se přesvědčit, že jste je nainstalovali.

### Další informace

#### Microsoft Active Protections Program (MAPP)

Pro zlepšení ochrany dat svých zákazníků poskytuje společnost Microsoft informace o chybách v zabezpečení všem hlavním dodavatelům softwaru pro zabezpečení, a to vždy ještě před vydáním nové měsíční zprávy o aktualizaci zabezpečení. Dodavatelé softwaru pro zabezpečení tak mohou tyto informace o chybách v zabezpečení využít a poskytnout svým zákazníkům ochranu včasnou aktualizací svých programů a zařízení pro zabezpečení, jako jsou antivirové programy, síťové systémy pro detekci napadení či hostitelské systémy pro prevenci napadení. Informace o dostupnosti aktuálních prostředků aktivní ochrany od jednotlivých dodavatelů softwaru pro zabezpečení naleznete na stránkách aktivní ochrany jednotlivých partnerů programu MAPP. Seznam těchto partnerů naleznete na stránce [Microsoft Active Protections Program (MAPP) Partners](http://www.microsoft.com/security/msrc/mapp/partners.mspx).

#### Názory a připomínky

-   Zpětnou vazbu můžete poskytnout vyplněním formuláře na webu Nápověda a podpora společnosti Microsoft, [Zákaznická podpora / Kontaktujte nás](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Technická podpora

-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).

#### Zřeknutí se záruky

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

#### Revize

-   V1.0 (14. září 2010): Informační zpravodaj byl publikován.

*Built at 2014-04-18T01:50:00Z-07:00*
