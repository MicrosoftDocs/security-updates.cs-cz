---
TOCTitle: 909444
Title: Informační zpravodaj zabezpečení společnosti Microsoft 909444
ms:assetid: 909444
ms:contentKeyID: 61223532
ms:mtpsurl: 'https://technet.microsoft.com/cs-CZ/library/909444(v=Security.10)'
---

Security Advisory

Informační zpravodaj zabezpečení společnosti Microsoft 909444
=============================================================

Různé problémy po instalaci aktualizace bulletinu zabezpečení MS05-051 v systémech, které nemají ve výchozím nastavení oprávnění k souborům
-------------------------------------------------------------------------------------------------------------------------------------------

Publikováno: 14. října 2005

Společnost Microsoft získala zprávy o ojedinělých problémech po instalaci aktualizací bulletinu zabezpečení společnosti Microsoft [MS05-051](http://technet.microsoft.com/security/bulletin/ms05_051). Na vyřešení těchto problémů pracujeme s omezeným počtem postižených zákazníků.

V systémech, které nemají výchozí nastavení seznamu řízení přístupu (ACL) ve složce %Windir%\\Registration, se mohou po instalaci aktualizace zabezpečení [MS05-051](http://technet.microsoft.com/security/bulletin/ms05_051) vyskytnout různé problémy. Tato aktualizace chrání proti útokům zneužívajícím chyby zabezpečení uvedené v bulletinu zabezpečení [MS05-051](http://technet.microsoft.com/security/bulletin/ms05_051), avšak vzhledem k výskytu zmíněných ojedinělých problémů může mít její instalace určitý dopad na operační systémy.

Na základě reakcí postižených zákazníků publikovala společnost Microsoft [článek 909444 znalostní báze Microsoft Knowledge Base](http://support.microsoft.com/kb/909444), který tuto chybu řeší.

Nadále doporučujeme zákazníkům instalaci aktualizace zabezpečení [MS05-051](http://technet.microsoft.com/security/bulletin/ms05_051) a všech nejnovějších aktualizací zabezpečení. Další informace o této aktualizaci zabezpečení naleznete na následujícím [webu](http://www.microsoft.com/security/).

Zákazníci, kteří se setkali s chybou instalace, by měli kontaktovat [služby technické podpory společnosti Microsoft](http://go.microsoft.com/fwlink/?linkid=21131). Zákazníci mohou kontaktovat služby technické podpory v případě problémů s aktualizací zabezpečení nebo antivirovou ochranou. Další informace o dostupných možnostech technické podpory naleznete na webu [technické podpory společnosti Microsoft](http://support.microsoft.com/).

### Obecné informace

Přehled
-------

<span></span>
**Účel tohoto informačního zpravodaje:** Oznámení o možných problémech, které se mohou vyskytnout po instalaci aktualizace zabezpečení [MS05-051](http://technet.microsoft.com/security/bulletin/ms05_051)

**Stav informačního zpravodaje:** Informační zpravodaj byl publikován. Tomuto problému je věnována část bulletinu zabezpečení MS05-051, a proto není nutná další aktualizace.

**Doporučení:** Instalace aktualizace zabezpečení [MS05-051](http://technet.microsoft.com/security/bulletin/ms05_051). V případě potřeby si přečtěte navrhovaná zástupná řešení a proveďte příslušnou konfiguraci.

| Odkazy                                             | Identifikace                                                        |
|----------------------------------------------------|---------------------------------------------------------------------|
| **Článek znalostní báze Microsoft Knowledge Base** | [909444](http://support.microsoft.com/kb/909444)                    |
| **Bulletin zabezpečení**                           | [MS05-051](http://technet.microsoft.com/security/bulletin/ms05_051) |

Tento informační zpravodaj se vztahuje k následujícímu softwaru.

|                                                                    |
|--------------------------------------------------------------------|
| Související software                                               |
| Microsoft Windows 2000 Service Pack 4                              |
| Microsoft Windows XP Service Pack 1                                |
| Microsoft Windows XP Service Pack 2                                |
| Microsoft Windows XP Professional x64 Edition                      |
| Microsoft Windows Server 2003                                      |
| Microsoft Windows Server 2003 pro systémy s procesorem Itanium     |
| Microsoft Windows Server 2003 Service Pack 1                       |
| Microsoft Windows Server 2003 SP1 pro systémy s procesorem Itanium |
| Microsoft Windows Server 2003 x64 Edition                          |

Nejčastější dotazy
------------------

<span></span>
**Co je cílem tohoto informačního zpravodaje?**  
Tento informační zpravodaj řeší problém, který se může objevit po instalaci aktualizace zabezpečení MS05-051 do systému, ve kterém bylo změněno výchozí nastavení seznamu řízení přístupu (ACL). Tento problém může vést k neočekávanému chování aplikací využívajících objekty COM.

**Co je příčinou tohoto problému?**  
Tento problém je způsoben změnou výchozího nastavení seznamu řízení přístupu (ACL) ve složce %Windir%/Registration. Některé služby a aplikace nemají po instalaci aktualizace zabezpečení MS05-051 přístup k požadovaným systémovým souborům ve složce %Windir%/Registration.

Doporučené postupy
------------------

<span></span>
-   **Přečtěte si článek znalostní báze Microsoft Knowledge Base související s tímto zpravodajem.**

    Uživatelé, kteří se chtějí dozvědět další informace o tomto problému, by si měli přečíst [článek 909444 znalostní báze Microsoft Knowledge Base](http://support.microsoft.com/kb/909444).

-   **Zajištění aktuálnosti systému Windows**

    Všichni uživatelé systému Windows by měli nainstalovat nejnovější aktualizace zabezpečení společnosti Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte [web Windows Update](http://update.microsoft.com/microsoftupdate//), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání. Je však třeba je nainstalovat.

#### Možná zástupná řešení

Zástupná řešení tohoto problému jsou k dispozici v [článku 909444 znalostní báze Microsoft Knowledge Base](http://support.microsoft.com/kb/909444).

### Další informace

**Zdroje informací:**

-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [technické podpory společnosti Microsoft](http://support.microsoft.com/).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   14. října 2005: Informační zpravodaj byl publikován.

*Built at 2014-04-18T01:50:00Z-07:00*
