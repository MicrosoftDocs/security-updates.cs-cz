---
TOCTitle: 904797
Title: Informační zpravodaj zabezpečení společnosti Microsoft 904797
ms:assetid: 904797
ms:contentKeyID: 61223529
ms:mtpsurl: 'https://technet.microsoft.com/cs-CZ/library/904797(v=Security.10)'
---

Security Advisory

Informační zpravodaj zabezpečení společnosti Microsoft 904797
=============================================================

Chyba zabezpečení v protokolu RDP (Remote Desktop Protocol) může vést k odmítnutí služby
----------------------------------------------------------------------------------------

Publikováno: 20. července 2005

Společnost Microsoft provádí šetření nových veřejně oznámených zpráv o chybě zabezpečení ve službě Vzdálená plocha. Společnost Microsoft v současné době nemá informace o útocích, které by se oznámenou chybu zabezpečení pokoušely zneužít, nebo o jejich dopadu na zákazníky a dále pracuje na získávání podkladů týkajících se veřejného oznámení.

Počáteční šetření ukazují na to, že existuje chyba zabezpečení způsobující [odmítnutí služby](http://go.microsoft.com/fwlink/?linkid=21142), která by mohla útočníkovi umožnit odeslání speciálně vytvořeného požadavku protokolu RDP (Remote Data Protocol) do postiženého systému. Naše šetření prokázala, že útok může vést pouze k odmítnutí služby, a proto útočník nemůže tuto chybu zabezpečení využít k získání úplné kontroly nad systémem. Služby, které využívají protokol RDP (Remote Desktop Protocol), nejsou ve výchozím nastavení povoleny. Pokud je však služba povolena, útočník může způsobit restartování postiženého systému.
**Poznámka:** V operačním systému Windows XP Media Center Edition je vzdálená plocha povolena ve výchozím nastavení.

Po důkladném přezkoumání podnikne společnost Microsoft příslušné kroky na ochranu svých zákazníků. V závislosti na výsledcích šetření a potřebách zákazníků se může jednat o měsíčně vydávané nebo mimořádně vydané aktualizace zabezpečení.

Společnost Microsoft podporuje důvěryhodné zdroje odhalení chyb zabezpečení. Věříme, že obecně uznávaná praxe oznamování chyb zabezpečení přímo dodavateli slouží nejlepším zájmům všech, protože zajišťuje, že zákazníci obdrží úplné a vysoce kvalitní aktualizace chyb zabezpečení, aniž by byli vystaveni ohrožení ze strany útočníků se zlými úmysly v době, kdy pracujeme na vývoji aktualizace zabezpečení.

Zmírňující faktory:

-   Doporučené postupy pro používání brány firewall a standardní konfigurace této brány zajišťují ochranu sítí před útoky pocházejícími z oblasti mimo rozlehlou síť. Je vhodné, aby systémy připojené k Internetu měly přístupný minimální počet portů.
-   Ve výchozím nastavení nejsou služby využívající protokol RDP (Remote Desktop Protocol) povoleny.
    **Poznámka:** V operačním systému Windows XP Media Center Edition je vzdálená plocha povolena ve výchozím nastavení.

### Obecné informace

Přehled
-------

<span></span>
**Účel tohoto informačního zpravodaje:** Poskytnout zákazníkům první upozornění na veřejně oznámenou chybu zabezpečení.

**Stav informačního zpravodaje:** Chyba byla potvrzena a je plánováno vydání aktualizace zabezpečení.

**Doporučení:** Přečtěte si navrhované akce a podle potřeby proveďte konfiguraci.

Tento informační zpravodaj se vztahuje k následujícímu softwaru.

|                                                                    |
|--------------------------------------------------------------------|
| Související software                                               |
| Microsoft Windows 2000 Service Pack 4                              |
| Microsoft Windows XP Service Pack 1                                |
| Microsoft Windows XP Service Pack 2                                |
| Microsoft Windows XP Professional x64 Edition                      |
| Microsoft Windows Server 2003                                      |
| Microsoft Windows Server 2003 pro systémy s procesorem Itanium     |
| Microsoft Windows Server 2003 Service Pack 1                       |
| Microsoft Windows Server 2003 SP1 pro systémy s procesorem Itanium |
| Microsoft Windows Server 2003 x64 Edition                          |

Nejčastější dotazy
------------------

<span></span>
**Co je cílem tohoto informačního zpravodaje?**
Společnost Microsoft získala informace o nově zjištěné chybě zabezpečení týkající se Terminálové služby a služby Vzdálená plocha systému Microsoft Windows. Tento problém se týká softwaru uvedeného v části Přehled.

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**
Ano.

**Jaká je příčina tohoto postižení?**
Chybně formátované požadavky vzdálené plochy nejsou službou řádně zpracovány.

**Co je protokol RDP (Remote Desktop Protocol)?**
Protokol RDP (Remote Desktop Protocol) umožňuje uživatelům vytvářet virtuální relace v jejich počítačích. To pak umožňuje uživatelům získat přístup ke všem datům a aplikacím v jejich počítači z jiného počítače. Další informace o protokolu RDP (Remote Desktop Protocol) naleznete na následujícím [webu](http://msdn.microsoft.com/library/en-us/termserv/termserv/remote_desktop_protocol.asp).

**Ve kterých produktech společnosti Microsoft je protokol RDP implementován?**
Protokol RDP je obecně základním protokolem funkcí systému Windows, který umožňuje relace vzdálené plochy. Například:

-   Protokol RDP používá Terminálová služba v operačním systému Windows 2000 a Windows Server 2003. Další informace o Terminálové službě a protokolu RDP naleznete na následujícím [webu](http://www.microsoft.com/technet/prodtechnol/windowsserver2003/technologies/featured/termserv/default.mspx).
-   Sdílení vzdálené plochy v operačním systému Windows XP používá protokol RDP. Další informace o funkci Vzdálená plocha v operačním systému Windows XP naleznete na následujícím [webu](http://www.microsoft.com/resources/documentation/windows/xp/all/reskit/en-us/pree_rem_higy.asp).

**Jak by se mohl útočník pokusit tuto chybu zabezpečení zneužít?**
Útočník by se mohl pokusit tuto chybu zabezpečení zneužít vytvořením speciálního požadavku vzdálené plochy, který by odeslal do postiženého systému.

**K čemu by mohl útočník tuto chybu zabezpečení zneužít?**
Pokud by byl útok úspěšný, příjem takového chybně formátovaného požadavku vzdálené plochy by mohl způsobit selhání postiženého systému tak, že by mohlo dojít k odmítnutí služby. Naše šetření ukázala, že útok může vést pouze k odmítnutí služby, a proto útočník nemůže tuto chybu zabezpečení zneužít k získání úplné kontroly nad systémem.

**Vydá společnost Microsoft aktualizace k tomuto informačnímu zpravodaji, až bude mít k dispozici více informací?**
Ano. Toto první oznámení upozorňuje zákazníky na tuto chybu. S pokračujícím šetřením mohou být vydány další informace týkající se této chyby zabezpečení.

**Je tento problém veřejně oznámen?**
Bezprostředně poté, co byl tento problém poprvé oznámen společnosti Microsoft, byly zveřejněny podrobnosti o oznámené chybě zabezpečení. Společnost Microsoft podporuje důvěryhodné zdroje odhalení chyb zabezpečení. Věříme, že obecně uznávaná praxe oznamování chyb zabezpečení přímo dodavateli slouží nejlepším zájmům všech, protože zajišťuje, že zákazníci obdrží úplné a vysoce kvalitní aktualizace chyb zabezpečení, aniž by byli vystaveni ohrožení ze strany útočníků se zlými úmysly v době, kdy pracujeme na vývoji aktualizace zabezpečení.

**Operační systém Windows XP Home Edition neobsahuje funkci Vzdálená plocha. Je tedy tímto problémem postižen?**
Ano. I když systém Windows XP Home Edition neobsahuje funkci Vzdálená plocha, obsahuje funkci Vzdálená pomoc. Pokud existuje požadavek funkce Vzdálená pomoc čekající na vyřízení, je počítač ohrožen výše popsanou možností útoku. K vyslání požadavku funkce Vzdálená pomoc je nutný zásah uživatele.

Doporučené postupy
------------------

<span></span>
-   **Přečtěte si článek znalostní báze Microsoft Knowledge Base související s tímto zpravodajem.**

    Uživatelé, kteří se chtějí dozvědět další informace o této funkci, by si měli přečíst článek [904797 znalostní báze Microsoft Knowledge Base](http://support.microsoft.com/kb/904797/cs).

-   Zákazníci, kteří se domnívají, že mohou být touto možnou chybou zabezpečení postiženi, mohou získat technickou podporu na webu technické podpory společnosti Microsoft. Technická podpora související s aktualizacemi zabezpečení nebo antivirovou podporou je bezplatná. Zákazníci mohou využít kteroukoli z možností mezinárodní technické podpory uvedenou na [webu Nápověda a odborná pomoc k zabezpečení pro domácí uživatele](http://support.microsoft.com/security).
    Všichni zákazníci by si měli nainstalovat nejnovější aktualizace zabezpečení vydané společností Microsoft. Pomohou tak zajistit ochranu svých systémů před pokusy o zneužití. Zákazníci, kteří povolili funkci Automatické aktualizace, automaticky obdrží všechny aktualizace pro systém Windows. Další informace o aktualizacích zabezpečení naleznete na [webu zabezpečení produktů společnosti Microsoft.](http://www.microsoft.com/cze/security).
-   **Chraňte svůj počítač**

    Doporučujeme zákazníkům, aby se řídili našimi pokyny k ochraně počítače a povolili bránu firewall, získali aktualizace softwaru a nainstalovali antivirový software. Zákazníci mohou získat další informace o těchto krocích na [webu Chraňte svůj počítač](http://www.microsoft.com/cze/security/protect).

-   Další informace o bezpečném používání Internetu mohou zákazníci získat na[domovské stránce zabezpečení společnosti Microsoft](http://www.microsoft.com/cze/security/).
-   **Zajištění aktuálnosti systému Windows**

    Všichni uživatelé systému Windows by měli nainstalovat nejnovější aktualizace zabezpečení společnosti Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte [web Windows Update](http://update.microsoft.com/microsoftupdate//), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale musíte se přesvědčit, že jste je nainstalovali.

#### Možná zástupná řešení

Společnost Microsoft testovala následující zástupná řešení. Přestože tato zástupná řešení neopravují samotnou chybu zabezpečení, pomáhají blokovat známé způsoby útoku. Případná omezení funkčnosti způsobená daným zástupným řešením jsou uvedena v následující části.

#### Zablokujte port TCP 3389 pomocí brány firewall.

Tento port slouží k navázání připojení s postiženými součástmi. Blokování uvedeného portu pomocí brány firewall hraniční sítě umožní chránit systémy za touto branou před zneužitím této chyby zabezpečení. V systémech Windows XP a Windows Server 2003 může brána firewall systému Windows navíc zvyšovat ochranu jednotlivých počítačů. Brána firewall systému Windows nepovoluje ve výchozím nastavení připojení k tomuto portu. Informace o zakázání výjimky brány systému Windows pro vzdálenou plochu na těchto platformách naleznete na následujícím [webu](http://www.microsoft.com/technet/prodtechnol/windowsserver2003/library/serverhelp/8b5e3b52-b77b-4d98-a058-b8083f393583.mspx).

#### Zakažte Terminálovou službu nebo funkci Vzdálená plocha, pokud nejsou vyžadovány.

Pokud tyto služby již nejsou v systému vyžadovány, nejlepším řešením je tyto služby z bezpečnostních důvodů zakázat. Zakázání nepoužívaných a nepotřebných služeb snižuje riziko ohrožení chybou zabezpečení.

Zákazníci naleznou informace o postupu zakázání funkce Vzdálená plocha pomocí Zásad skupiny v článku [306300 znalostní báze Microsoft Knowledge Base](http://support.microsoft.com/?kbid=306300).

#### Zabezpečená připojení ke vzdálené ploše pomocí zásad protokolu IPsec

Konkrétní konfigurace závisí na individuálních podmínkách. Informace o protokolu IPsec (Internet Protocol Security) naleznete na následujícím [webu](http://www.microsoft.com/windowsserver2003/technologies/networking/ipsec/default.mspx).

#### Zabezpečená připojení ke vzdálené ploše pomocí připojení VPN (Virtual Private Network)

Konkrétní konfigurace závisí na individuálních podmínkách. Informace o připojení VPN (Virtual Private Networks) naleznete na následujícím [webu](http://www.microsoft.com/technet/prodtechnol/windowsserver2003/library/serverhelp/a08da8ea-a616-4422-bbd7-9cb8de066b29.mspx).

### Další informace

**Zdroje informací:**

-   Zákazníci v USA a Kanadě mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/?ln=cs).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   16. července 2005: Informační zpravodaj byl publikován.

*Built at 2014-04-18T01:50:00Z-07:00*
