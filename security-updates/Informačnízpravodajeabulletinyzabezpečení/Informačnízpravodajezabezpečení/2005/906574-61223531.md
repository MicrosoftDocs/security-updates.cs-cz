---
TOCTitle: 906574
Title: Informační zpravodaj zabezpečení společnosti Microsoft 906574
ms:assetid: 906574
ms:contentKeyID: 61223531
ms:mtpsurl: 'https://technet.microsoft.com/cs-CZ/library/906574(v=Security.10)'
---

Security Advisory

Informační zpravodaj zabezpečení společnosti Microsoft 906574
=============================================================

Vysvětlení funkce Zjednodušené sdílení souborů a režimu ForceGuest
------------------------------------------------------------------

Publikováno: 23. srpna 2005

Společnost Microsoft vydala tento informační zpravodaj zabezpečení, aby upřesnila informace o problému popsaném v [Bulletinu zabezpečení MS05-039](http://technet.microsoft.com/security/bulletin/ms05_039), který se týká nevýchozích konfigurací systému Windows XP Service Pack 1. Tato funkce se nazývá [Zjednodušené sdílení souborů a režim ForceGuest](http://www.microsoft.com/resources/documentation/windows/xp/all/reskit/en-us/default.asp?url=/resources/documentation/windows/xp/all/reskit/en-us/prde_ffs_ypuh.asp). Pokud používáte systém Windows XP Service Pack 2, nezvýší se zapnutím funkce Zjednodušené sdílení souborů ohrožení chybou zabezpečení MS05-039. Zákazníci, kteří použili aktualizaci zabezpečení zahrnutou v bulletinu zabezpečení MS05-039, také nejsou touto chybou ohroženi. Doporučujeme zákazníkům, aby se řídili našimi pokyny k ochraně počítače a povolili bránu firewall, získali aktualizace softwaru a nainstalovali antivirový software. Zákazníci mohou získat další informace o těchto krocích na [webu Chraňte svůj počítač](http://www.microsoft.com/cze/athome/security/protect/).

Je-li funkce Zjednodušené sdílení souborů zapnutá v systému Microsoft Windows XP nepřipojeném k doméně, jsou všichni uživatelé, kteří mají k systému přístup ze sítě, nuceni používat účet hosta. Jedná se o nastavení zásady zabezpečení „Přístup k síti: Model sdílení a zabezpečení místních účtů*“*, známé jako režim ForceGuest*.*

Systém Windows XP snižuje riziko zneužití několika chyb zabezpečení tak, že neumožňuje vzdálený přístup k systému uživatelům bez platných pověření pro přihlášení. Příklad této chyby zabezpečení je uveden v bulletinu zabezpečení společnosti Microsoft MS05-039. Zapnete-li však funkci Zjednodušené sdílení souborů, povolí se také účet hosta s oprávněním pro přístup k systému ze sítě. Účet hosta po povolení představuje platný účet, pomocí něhož lze k systému získat přístup ze sítě. Útočník by tedy mohl účet hosta využít jako platný uživatelský účet.

Útok využívající tento postup nebyl zaznamenán.  Informační zpravodaj byl vydán jako předběžné upozornění. Aktualizace zahrnutá v bulletinu zabezpečení MS05-039 se nemění. Zákazníci, kteří tuto aktualizaci použili, jsou proti tomuto způsobu útoku chráněni.

Skutečnosti snižující závažnost rizika:

-   Systém Windows XP Service Pack 2 není prostřednictvím vzdáleného přístupu ohrožen chybou popsanou v bulletinu zabezpečení MS05-039 ani v případě, že zapnutím funkce Zjednodušené sdílení souborů dojde k povolení účtu hosta. V systému Windows XP Service Pack 2 může tato chyba vést pouze ke zvýšení úrovně místního oprávnění a lze ji využít pouze v případě, že se uživateli podaří místně přihlásit do systému.
-   Funkce Zjednodušené sdílení souborů není dostupná v systémech Windows XP připojených k doméně. Systémy připojené k doméně používají standardní sdílení souborů, při kterém se nepovolí účet hosta a neudělí oprávnění pro přístup k systému ze sítě. Systém Windows XP Service Pack 2 není prostřednictvím vzdáleného přístupu ohrožen v systémech připojených k doméně nebo zapojených do pracovních skupin.
-   Zákazníci, kteří použili aktualizace zabezpečení poskytnuté v bulletinu zabezpečení [MS05-039](http://technet.microsoft.com/security/bulletin/ms05_039), nejsou po zapnutí funkce Zjednodušeného sdílení souborů ohroženi chybou zabezpečení popsanou v tomto bulletinu.

### Obecné informace

Přehled
-------

<span></span>
**Účel tohoto informačního zpravodaje:** Vysvětlení účelu funkce Zjednodušené sdílení souborů v systému Windows XP a využívání účtu hosta v tomto systému.

**Stav informačního zpravodaje:** Informační zpravodaj byl publikován.

**Doporučení:** Přečtěte si informační zpravodaj a použijte příslušné změny konfigurace zvyšující zabezpečení.

| Odkazy                                                                                         | Identifikace                                                                                                                                                                                                           |
|------------------------------------------------------------------------------------------------|------------------------------------------------------------------------------------------------------------------------------------------------------------------------------------------------------------------------|
| **Web společnosti Microsoft**                                                                  | [Zjednodušené sdílení souborů a režim ForceGuest](http://www.microsoft.com/resources/documentation/windows/xp/all/reskit/en-us/default.asp?url=/resources/documentation/windows/xp/all/reskit/en-us/prde_ffs_ypuh.asp) |
| **Web společnosti Microsoft**                                                                  | [Zabezpečení systému Windows XP v prostředí sítě peer-to-peer](http://www.microsoft.com/technet/security/smallbusiness/prodtech/windowsxp/sec_winxp_pro_p2p.mspx)                                                      |
| **Analytický tým DeepSight Threat společnosti Symantec** **a služba BID společnosti Symantec** | [14513](http://www.securityfocus.com/bid/14513)                                                                                                                                                                        |
| **Bulletin zabezpečení**                                                                       | [MS05-039](http://technet.microsoft.com/security/bulletin/ms05_039)                                                                                                                                                    |

Tento informační zpravodaj se vztahuje k následujícímu softwaru.

|                                                               |
|---------------------------------------------------------------|
| Související software                                          |
| Microsoft Windows XP Service Pack 1,                          |
| Microsoft Windows XP 64-Bit Edition Service Pack 1 (Itanium), |
| Microsoft Windows XP Service Pack 2                           |
| Microsoft Windows XP 64-Bit Edition Version 2003 (Itanium)    |
| Microsoft Windows XP Professional x64 Edition                 |

Nejčastější dotazy
------------------

<span></span>
**Co je cílem tohoto informačního zpravodaje?**
Tento informační zpravodaj vysvětluje funkci Zjednodušené sdílení souborů v systému Windows XP a využívání účtu hosta v tomto systému. Tento proces, nazývaný ForceGuest, nepředstavuje chybu zabezpečení. V režimu *ForceGuest* se však automaticky povolí účet hosta s oprávněním pro přístup k systému ze sítě. Pokud používáte systém Windows XP Service Pack 2, nezvýší se zapnutím funkce Zjednodušené sdílení souborů ohrožení chybou zabezpečení MS05-039.

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**
Ne. Zjednodušené sdílení souborů je součástí volitelné konfigurace, kterou se někteří zákazníci mohou rozhodnout zapnout. Tato funkce není k dispozici v systémech připojených k doméně. Další informace o této funkci a její vhodné konfiguraci naleznete na následujícím [webu](http://www.microsoft.com/resources/documentation/windows/xp/all/reskit/en-us/default.asp?url=/resources/documentation/windows/xp/all/reskit/en-us/prde_ffs_ypuh.asp). Pokud používáte systém Windows XP Service Pack 2, nezvýší se zapnutím funkce Zjednodušené sdílení souborů ohrožení chybou zabezpečení MS05-039.

**Jakým způsobem se účet hosta povolí a získá oprávnění pro přístup k systému ze sítě?**
Systémy Windows XP Professional, které jsou zapojeny do pracovních skupin, a systémy Windows XP Home používají funkci Zjednodušené sdílení souborů. Při zjednodušeném sdílení souborů musí uživatel ručně použít Průvodce instalací sítě, který je popsán na následujícím [webu](http://www.microsoft.com/resources/documentation/windows/xp/all/proddocs/en-us/hnw_setupw.mspx), nebo Průvodce instalací sítě obejít výběrem možnosti *Pokud jste si vědomi bezpečnostních rizik, ale přesto chcete sdílet soubory bez spuštění průvodce, klepněte sem* a dokončit konfiguraci funkce Zjednodušené sdílení souborů. Při tomto postupu se účet hosta povolí, dojde k jeho odstranění z místních zásad zabezpečení *Odepřít přístup k tomuto počítači ze sítě* a účet tak získá oprávnění pro přístup k systému ze sítě. Pokud účet hosta povolíte ručně, nebude mít oprávnění pro přístup k systému ze sítě.
Pro přístup k systému ze sítě prostřednictvím účtu hosta nestačí pouhé povolení funkce Sdílení souborů a tiskáren. K povolení účtu hosta a poskytnutí přístupu k systému ze sítě je nutné ručně provést kroky popsané v části Nejčastější dotazy. Po provedení těchto kroků bude jakýkoli požadavek na připojení a sdílení souborů nebo tiskáren úspěšně ověřen jako účet hosta. Další informace o funkci Zjednodušené sdílení souborů a využití účtu hosta naleznete na následujícím webu. Tento problém se netýká systémů Windows XP Professional, které jsou součástí domény. Systémy připojené k doméně nepoužívají funkci Zjednodušené sdílení souborů. Sdílením souborů nebo tiskáren v systémech připojených k doméně nedojde k povolení účtu hosta ani poskytnutí přístupu k systému ze sítě. Pokud používáte systém Windows XP Service Pack 2, nezvýší se zapnutím funkce Zjednodušené sdílení souborů ohrožení chybou zabezpečení MS05-039.

**Může se účet hosta povolit při zjednodušeném sdílení souborů v systémech nepřipojených k doméně?**
V systémech Windows XP Professional připojených k doméně se funkce Zjednodušené sdílení souborů nepoužívá. Pokud se však v systému Windows XP Professional účet hosta povolí při zjednodušeném sdílení souborů před připojením k doméně, zůstane účet hosta povolený i poté, co je systém k doméně připojen. V těchto systémech lze účet hosta zakázat provedením kroků uvedených na následujícím [webu](http://www.microsoft.com/resources/documentation/windows/xp/all/reskit/en-us/default.asp?url=/resources/documentation/windows/xp/all/reskit/en-us/prde_ffs_ypuh.asp). Pokud používáte systém Windows XP Service Pack 2, nezvýší se zapnutím funkce Zjednodušené sdílení souborů ohrožení chybou zabezpečení MS05-039.

**Jak poznám, zda v mém systémy byly tyto kroky provedeny?**
Používáte-li systém Windows XP Professional zapojený do pracovní skupiny nebo systém Windows XP Home, lze pomocí následujícího příkazu snadno zkontrolovat, zda můžete být touto chybou zabezpečení ohroženi. Zadejte na příkazovém řádku příkaz *Net User Guest*. Je-li ve výsledném seznamu uvedena položka *Účet je aktivní – Ano*, můžete být touto chybou ohroženi, pokud byla účtu hosta poskytnuta oprávnění pro přístup k systému ze sítě. Pokud používáte systém Windows XP Service Pack 2, nezvyšuje zapnutí funkce Zjednodušené sdílení souborů a režimu ForceGuest ohrožení chybou zabezpečení popsanou v bulletinu zabezpečení MS05-039.

**Umožňuje nástroj MBSA (Microsoft Baseline Security Analyzer) zjistit, zda je účet hosta v některém systému v rámci domény povolený?**
Ano. I když povolení účtu hosta nestačí k poskytnutí přístupu do systému ze sítě, zakázání účtu hosta představuje doporučované řešení, kterým lze zabránit neoprávněnému přístupu ze sítě. Nástroj MBSA zkontroluje, zda je účet hosta v systému zakázán, a oznámí kladný nebo záporný výsledek podle konfigurace systému.

**Pokud byl účet hosta povolen při procesu zjednodušeného sdílení souborů, zablokuje přístup služba Brána firewall systému Windows?**
I když se při zjednodušeném sdílení souborů automaticky zapíná výjimka v bráně firewall, přístup je omezen na místní podsíť. Systémy Windows XP Service Pack 2 však nejsou chybou zabezpečení popsanou v bulletinu zabezpečení MS05-019 prostřednictvím vzdáleného přístupu ohroženy, ať už brána firewall je či není zapnutá.

**Jak lze zakázat účet hosta v systému Windows XP Home?**
Účet hosta v systémech zapojených do pracovní skupiny lze zakázat zadáním příkazu *Net User Guest /Active:No* na příkazovém řádku. Zakázáním účtu hosta lze zjednodušené sdílení souborů zablokovat. U systémů, které nejsou připojené k doméně a používají zjednodušené sdílení souborů, se z důvodů zvýšení zabezpečení doporučuje nastavit pro účet hosta heslo. Další informace o nastavení tohoto hesla naleznete v části Doporučené postupy. Pokud používáte systém Windows XP Service Pack 2, nezvýší se zapnutím funkce Zjednodušené sdílení souborů ohrožení chybou zabezpečení MS05-039.

**Jak lze pomocí Zásad skupiny zajistit zakázání účtu hosta v rámci domény?**
I když povolení účtu hosta nestačí k poskytnutí přístupu k systému ze sítě, zakázání účtu hosta představuje doporučované řešení, kterým lze zabránit neoprávněnému přístupu ze sítě. Účet hosta lze zakázat pomocí Zásad skupiny. Možnost *Účty: Stav účtu hosta*****v doméně je třeba nastavit na hodnotu *Zakázáno*.

Doporučené postupy
------------------

<span></span>
-   **Informace naleznete na následujícím webu společnosti Microsoft.**

    Další informace o funkci Zjednodušené sdílení souborů v systému Windows XP a procesu ForceGuest naleznete na následujícím webu.

-   **Zákazníci se systémem Windows XP Professional, kteří nemohou účet hosta zakázat, by měli změnit výchozí heslo účtu hosta.**

    Pokud nemůžete zakázat účet hosta, doporučujeme pro účet hosta nakonfigurovat heslo. Toto heslo pak bude vyžadováno při vzájemném připojování všech systémů ve vaší síti. Zákazníci se systémem Windows XP Professional mohou toto heslo nakonfigurovat podle pokynů uvedených na následujícím [webu](http://www.microsoft.com/resources/documentation/windows/xp/all/proddocs/en-us/lsm_change_password.mspx). Konfigurace hesla pro účet hosta zabezpečí tyto systémy před pokusy získat ověření pomocí pověření účtu hosta prostřednictvím vzdáleného přístupu.

-   **Zablokujte porty TCP 139 a 445 na bráně firewall:**

    Tyto porty slouží k navázání spojení prostřednictvím postiženého protokolu. Blokování uvedených portů bránou firewall, a to v obou směrech, umožní zabezpečení systémů za touto bránou před zneužitím této chyby zabezpečení. Společnost Microsoft doporučuje blokovat veškerou nevyžádanou příchozí komunikaci z Internetu, a zabránit tak útokům využívajícím jiné porty. Další informace o portech najdete na následujícím [webu](http://go.microsoft.com/fwlink/?linkid=21312).

-   **Řiďte se pokyny k ochraně počítače.**

    Doporučujeme zákazníkům, aby se řídili našimi pokyny k ochraně počítače a povolili bránu firewall, získali aktualizace softwaru a nainstalovali antivirový software. Zákazníci mohou získat další informace o těchto krocích na webu Chraňte svůj počítač.

-   Další informace o bezpečném používání Internetu mohou zákazníci získat na [domovské stránce zabezpečení společnosti Microsoft](http://www.microsoft.com/cze/athonme/security/protect/).
-   **Aktualizujte systém Windows.**

    Všichni uživatelé systému Windows by měli použít nejnovější aktualizace zabezpečení Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte [web Windows Update](http://update.microsoft.com/microsoftupdate//), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale musíte se přesvědčit, že jste je nainstalovali.

### Další informace

**Zdroje informací:**

-   Zpětnou vazbu můžete poskytnout vyplněním formuláře na následujícím [webu](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [technické podpory společnosti Microsoft](http://support.microsoft.com/?ln=cs).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   23. srpna 2005: Informační zpravodaj byl publikován

*Built at 2014-04-18T01:50:00Z-07:00*
