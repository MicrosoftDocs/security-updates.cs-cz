---
TOCTitle: 902333
Title: Informační zpravodaj zabezpečení společnosti Microsoft 902333
ms:assetid: 902333
ms:contentKeyID: 61223526
ms:mtpsurl: 'https://technet.microsoft.com/cs-CZ/library/902333(v=Security.10)'
---

Security Advisory

Informační zpravodaj zabezpečení společnosti Microsoft 902333
=============================================================

Okna prohlížeče neobsahující informaci o původu lze využít při pokusu o krádež osobních údajů
---------------------------------------------------------------------------------------------

Publikováno: 21. června 2005

Společnost Microsoft provedla šetření veřejného oznámení o způsobu krádeže osobních údajů, který se týká webových prohlížečů včetně aplikace Internet Explorer.

Toto oznámení uvádí způsob využití několika překryvných oken prohlížeče, z nichž některá neobsahují informace o svém původu. Útočník by mohl okna uspořádat tak, aby uživatelé považovali neidentifikované dialogové nebo automaticky otevírané okno za důvěryhodné, přestože je ve skutečnosti falešné. Při návštěvě škodlivého webu by uživatel mohl být přesměrován na důvěryhodný web. Útočník by pak mohl zobrazit překryvné okno v podobě dialogového okna a pomocí něho se pokusit o krádež osobních údajů. Uživatel by pak byl vyzván k zadání osobních údajů v dialogovém okně, které je otevřené ze škodlivého webu. Uživatel by si mohl myslet, že toto dialogové okno je otevřené z důvěryhodného webu, a zadat své osobní informace. Tyto informace by však byly odeslány na škodlivý web.

Zákazníci, kteří se již řídí obecnými pokyny společnosti Microsoft týkajícími se ochrany proti vkládání falešného obsahu a krádežím identity, jsou tímto problémem méně ohroženi. Pokud určité dialogové okno neobsahuje adresní řádek a ikonu zámku, pomocí nichž lze ověřit certifikát webu, nemá uživatel k dispozici dostatek informací, aby mohl posoudit důvěryhodnost okna nebo dialogového okna. Obecné pokyny společnosti Microsoft týkající se ochrany proti vkládání falešného obsahu naleznete na webu [Zabezpečení pro domácnosti](http://www.microsoft.com/cze/athome/security/email/phishing.mspx).

Doporučujeme zákazníkům, aby nainstalovali aktualizaci SP2 pro systém Windows XP a v souladu s našimi pokyny k ochraně počítače povolili bránu firewall. Doporučená opatření zahrnují zapnutí funkce Automatické aktualizace a instalaci antivirového softwaru. Další informace naleznete na [webu Chraňte svůj počítač](http://www.microsoft.com/cze/security/protect/).

Zákazníci, kteří si myslí, že se s tímto způsobem krádeže osobních údajů setkali, se mohou obrátit na službu technické podpory společnosti Microsoft. V Severní Americe můžete službu technické podpory kontaktovat bezplatně pomocí telefonní linky Ochrana počítače (1866-PCSAFETY). Ostatní zákazníci mohou službu technické podpory kontaktovat jedním z dostupných způsobů uvedených na [webu Pomoc a podpora společnosti Microsoft týkající se zabezpečení pro domácí uživatele](http://support.microsoft.com/security/).

### Obecné informace

Přehled
-------


**Účel informačního zpravodaje:** Vysvětlení rizika spojeného s okny prohlížeče neobsahujícími informaci o původu a uvedení pokynů k ochraně před krádeží identity pomocí podvodu online.

**Stav informačního zpravodaje:** Informační zpravodaj byl publikován, aktualizace zabezpečení se neplánuje.

**Doporučení:** Zkontrolujte a nakonfigurujte doporučené postupy podle dané situace.

| Odkazy                                                   | Web                                                                                                |
|----------------------------------------------------------|----------------------------------------------------------------------------------------------------|
| **Jak zabránit krádežím identity pomocí podvodu online** | [Web Zabezpečení pro domácnosti](http://www.microsoft.com/cze/athome/security/email/phishing.mspx) |
| **Ochrana počítače**                                     | [Web Chraňte svůj počítač](http://www.microsoft.com/cze/security/protect/)                         |

Tento informační zpravodaj se vztahuje k následujícímu softwaru.

|                                                                                                                                                                                                                                                                                                                          |
|--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Související software                                                                                                                                                                                                                                                                                                     |
| Internet Explorer 5.01 Service Pack 3 v systému Microsoft Windows 2000 Service Pack 3                                                                                                                                                                                                                                    |
| Internet Explorer 5.01 Service Pack 4 v systému Microsoft Windows 2000 Service Pack 4                                                                                                                                                                                                                                    |
| Internet Explorer 6 Service Pack 1 v systému Microsoft Windows 2000 Service Pack 3, v systému Microsoft Windows 2000 Service Pack 4 nebo v systému Microsoft Windows XP Service Pack 1                                                                                                                                   |
| Internet Explorer 6 pro systém Microsoft Windows XP Service Pack 2                                                                                                                                                                                                                                                       |
| Internet Explorer 6 Service Pack 1 v systému Windows XP 64-Bit Edition Service Pack 1 (Itanium)                                                                                                                                                                                                                          |
| Internet Explorer 6 pro systém Microsoft Windows Server 2003 a Microsoft Windows Server 2003 Service Pack 1                                                                                                                                                                                                              |
| Internet Explorer 6 pro systém Microsoft Windows Server 2003 pro systémy s procesorem Itanium, Microsoft Windows Server 2003 SP1 pro systémy s procesorem Itanium, Microsoft Windows XP 64-Bit Edition Version 2003 (Itanium), Microsoft Windows Server 2003 x64 Edition a Microsoft Windows XP Professional x64 Edition |
| Internet Explorer 5.5 Service Pack 2 v systému Windows Millennium Edition                                                                                                                                                                                                                                                |
| Internet Explorer 6 Service Pack 1 v systému Microsoft Windows 98, v systému Microsoft Windows 98 SE nebo v systému Microsoft Windows Millennium Edition                                                                                                                                                                 |
| Internet Explorer 5.1 pro systém Macintosh                                                                                                                                                                                                                                                                               |

**Poznámka** Uvedené webové prohlížeče představují podporované verze aplikace Internet Explorer. Tato funkce je však společná pro mnoho webových prohlížečů a nevztahuje se pouze na aplikaci Internet Explorer.

Nejčastější dotazy
------------------


**Co je cílem tohoto informačního zpravodaje?**  
Tento informační zpravodaj popisuje chování překryvných oken různého původu v aplikaci Internet Explorer. Tato funkce je společná pro mnoho webových prohlížečů a nevztahuje se pouze na aplikaci Internet Explorer.

**Jaká je příčina tohoto ohrožení?**  
Pomocí mnoha prohlížečů včetně aplikace Internet Explorer lze zobrazit více překryvných oken prohlížeče. Útočník by mohl okna uspořádat tak, aby uživatelé považovali neidentifikované dialogové nebo automaticky otevírané okno za důvěryhodné, přestože je ve skutečnosti falešné. Při návštěvě škodlivého webu by uživatel mohl být přesměrován na důvěryhodný web. Útočník by pak mohl zobrazit překryvné okno v podobě dialogového okna a pomocí něho se pokusit o krádež osobních údajů. Uživatel by pak byl vyzván k zadání osobních údajů v dialogovém okně, které je otevřené ze škodlivého webu. Uživatel by si mohl myslet, že toto dialogové okno je otevřené z důvěryhodného webu, a zadat své osobní informace. Tyto informace by však byly odeslány na škodlivý web.

**Vydá společnost Microsoft aktualizaci zabezpečení řešící toto ohrožení?**  
Ne. Toto je příklad zneužití nynější standardní funkce webového prohlížeče k pokusu o krádež osobních údajů.

Doporučené postupy
------------------


Další informace o ochraně při práci online naleznete na následujících webech společnosti Microsoft:

-   [Web Zabezpečení pro domácnosti](http://www.microsoft.com/cze/athome/security/email/phishing.mspx)
-   [Web Chraňte svůj počítač](http://www.microsoft.com/cze/security/protect/)

### Další informace

**Zdroje informací**

-   Zákazníci v USA a Kanadě mohou získat technickou podporu prostřednictvím [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/?ln=cs).
-   Ostatní zákazníci získají technickou podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   <p>21. června 2005: Informační zpravodaj byl publikován.</p>

*Built at 2014-04-18T01:50:00Z-07:00*
