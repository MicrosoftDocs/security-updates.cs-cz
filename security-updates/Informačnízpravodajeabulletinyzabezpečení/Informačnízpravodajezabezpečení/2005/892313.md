---
TOCTitle: 892313
Title: Informační zpravodaj zabezpečení společnosti Microsoft 892313
ms:assetid: 892313
ms:contentKeyID: 61223523
ms:mtpsurl: 'https://technet.microsoft.com/cs-CZ/library/892313(v=Security.10)'
---

Security Advisory

Informační zpravodaj zabezpečení společnosti Microsoft 892313
=============================================================

Výchozí nastavení systému DRM (Správa digitálních práv) v programu Microsoft Windows Media Player umožňuje uživateli otevřít webovou stránku bez požadavku na oprávnění
-----------------------------------------------------------------------------------------------------------------------------------------------------------------------

Publikováno: 5. října 2005

Společnost Microsoft vydala v březnu 2005 aktualizaci programu Windows Media Player k odstranění problémů popsaných v tomto informačním zpravodaji. Společnost Microsoft byla informována, že útočník se zlými úmysly by mohl vytvořit mediální soubory, které by pak mohly umožnit spuštění webové stránky bez dalšího zásahu uživatele. Prostřednictvím tohoto webu by se pak útočník mohl pokusit přesvědčit uživatele, aby stáhl a spustil nebezpečné softwarové doplňky, např. spyware. Tento sociotechnický útok zneužívá vestavěné funkce technologie DRM (Správa digitálních práv) v programu Microsoft Windows Media Player, která vyžaduje od uživatele licenci k přehrávání mediálních souborů.

Tato chyba automaticky nezpůsobí spuštění nebezpečného softwaru v počítači uživatele. Pokud by však byli uživatelé při získávání licence přesměrováni na nebezpečný web, útočník se zlými úmysly by je mohl svou činností přimět k instalaci nebezpečného softwaru.

Byla vydána aktualizace programu Windows Media Player, která uživateli umožňuje upravit některé funkce včetně automatického získání licence a zabránit takovému typu útoku. Aktualizace konkrétně umožňuje uživateli nakonfigurovat program Windows Media Player tak, aby se zobrazil dotaz v případě, že je ke vstupům na web pomocí tohoto programu nutná licence. Pro uživatele verze Windows Media Player 10, který vyžaduje systém Microsoft Windows XP, a pro uživatele verze Windows Media Player 9 Series v systému Windows XP nebo v systému Windows 2000 je aktualizace dostupná okamžitě v centru pro stahování Microsoft Download Center.

Aplikace Internet Explorer pro systém Windows XP SP2 také zabraňuje automatickému spuštění stažených souborů a upozorňuje uživatele na potenciálně nebezpečné činnosti. Zvýšenou ochranu před průnikem nebezpečného softwaru mají uživatelé, kteří nainstalovali aktualizaci Service Pack 2 pro systém Windows XP a zapnuli funkci blokování automaticky otevíraných oken.

### Obecné informace

Přehled
-------

<span></span>
**Účel informačního zpravodaje:** Oznámení o dostupnosti aktualizace umožňující ochranu před tímto postižením.

**Stav informačního zpravodaje:** Byl vydán článek znalostní báze Knowledge Base a související aktualizace.

**Doporučení:** Prostudujte si uvedený článek znalostní báze Knowledge Base a instalací příslušné aktualizace zvyšte zabezpečení.

| Odkazy                                   | Identifikace                                        |
|------------------------------------------|-----------------------------------------------------|
| **Článek znalostní báze Knowledge Base** | [892313](http://support.microsoft.com/kb/892313/cs) |

| Související software:   |
|-------------------------|
| Windows Media Player 9  |
| Windows Media Player 10 |

Nejčastější dotazy
------------------

<span></span>
**Kterých verzí programu Windows Media Player se tento informační zpravodaj týká?**  
Tento informační zpravodaj se týká programu Windows Media Player 9 a Windows Media Player 10.

**Jedná se o chybu zabezpečení, která vyžaduje vydání aktualizace společností Microsoft?**  
Přestože se nejedná o chybu zabezpečení, byla vydána tato aktualizace, která má upozornit uživatele na riziko navštívení nebezpečného webu.

**Co je cílem tohoto informačního zpravodaje?**  
**Cílem tohoto zpravodaje je informovat uživatele programu Windows Media Player o vydání aktualizace snižující riziko, že bude uživatel přesvědčen k návštěvě webové stránky.**

**Jaká je příčina tohoto ohrožení?**  
Útočník by mohl vytvořit sociotechnický útok zneužívající funkci systému DRM služby Windows Media, jehož účelem je umožnit získání licence běžným způsobem. Tato akce automaticky nezpůsobí spuštění nebezpečného softwaru v počítači uživatele.

**K čemu by mohl útočník tuto funkci zneužít?**  
Útočník může vytvořit mediální soubory a pomocí této funkce přesvědčit uživatele, aby navštívili nebezpečný web. Prostřednictvím tohoto webu by se pak mohl pokusit přesvědčit uživatele, aby stáhl a spustil nebezpečné softwarové doplňky, např. spyware.

**Jakým způsobem tato funkce pracuje?**  
Tato funkce umožňuje uživatelům určit, zda má program Windows Media Player získat licenci k přehrávání chráněného obsahu automaticky, nebo zda dávají přednost zobrazení dotazu v případě, kdy je vyžadována licence.

Doporučené postupy
------------------

<span></span>
Uživatelé by měli zajistit, aby software Windows Media Player obsahoval nejnovější aktualizace vydané v březnu 2005.

-   **Aktualizace programu Windows Media Player**

    Uživatelé programu Windows Media Player mohou aktualizaci nainstalovat z [článku 892313 znalostní báze Microsoft Knowledge Base](http://support.microsoft.com/kb/892313/cs).

-   **Zajištění aktuálnosti systému Windows**

    Všichni uživatelé systému Windows by měli nainstalovat nejnovější aktualizace zabezpečení společnosti Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte [web Windows Update](http://update.microsoft.com/microsoftupdate//), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale musíte se přesvědčit, že jste je nainstalovali.

### Další informace

**Zdroje informací:**

-   Zákazníci v USA a v Kanadě mohou získat technickou podporu prostřednictvím služeb [Microsoft Product Support Services](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/?ln=cs).
-   Ostatní zákazníci získají technickou podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace ve znalostní bázi Microsoft Knowledge Base jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   10. května 2005: Informační zpravodaj byl publikován.

*Built at 2014-04-18T01:50:00Z-07:00*
