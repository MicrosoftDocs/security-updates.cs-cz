---
TOCTitle: 2491888
Title: Informační zpravodaj zabezpečení společnosti Microsoft 2491888
ms:assetid: 2491888
ms:contentKeyID: 61223507
ms:mtpsurl: 'https://technet.microsoft.com/cs-CZ/library/2491888(v=Security.10)'
---

Security Advisory

Informační zpravodaj zabezpečení společnosti Microsoft 2491888
==============================================================

Chyba zabezpečení v modulu Microsoft Malware Protection Engine umožňuje zvýšení úrovně oprávnění
------------------------------------------------------------------------------------------------

Publikováno: 23. února 2011 | Aktualizováno: 8. března 2011

**Verze:** 1.1

### Obecné informace

#### Shrnutí

Společnost Microsoft vydává tento informační zpravodaj zabezpečení, aby upozornila zákazníky na to, že aktualizace modulu Microsoft Malware Protection Engine řeší zároveň chybu zabezpečení oznámenou společnosti Microsoft. Tato aktualizace se týká chyby zabezpečení oznámené soukromou osobou. Tato chyba by mohla umožnit zvýšení úrovně oprávnění, pokud modul Microsoft Malware Protection Engine provede kontrolu systému poté, co si útočník se znalostí platných přihlašovacích údajů vytvořil speciální klíč registru. Útočník, který by tuto chybu zabezpečení úspěšně zneužil, by mohl získat stejná uživatelská práva jako účet LocalSystem. Tuto chybu zabezpečení nemohou zneužít anonymní uživatelé.

Jelikož je modul Microsoft Malware Protection Engine součástí několika produktů společnosti Microsoft pro odstraňování škodlivého kódu, tato aktualizace modulu Microsoft Malware Protection Engine se nainstaluje spolu s aktualizovanými definicemi škodlivého kódu pro dotčené produkty. Správci instalací v podnikových sítích by měli dodržet své zavedené interní postupy, aby jejich software pro správu aktualizací tyto definice a aktualizace modulů přijal a jejich klienti tyto aktualizace odpovídajícím způsobem použili.

Instalace této aktualizace obvykle od správců podnikových sítí ani koncových uživatelů nevyžaduje žádný zásah, protože integrovaný mechanismus pro automatické rozpoznání a nasazení této aktualizace tuto aktualizaci zavede během následujících 48 hodin. Skutečný časový rámec závisí na použitém softwaru, internetovém připojení a konfiguraci infrastruktury.

### Podrobnosti o informačním zpravodaji

#### Odkazy na problém

Další informace o tomto problému získáte pomocí následujících odkazů:

| Odkazy                                                                                                   | Identifikace                                                                     |
|----------------------------------------------------------------------------------------------------------|----------------------------------------------------------------------------------|
| **Odkaz na seznam CVE**                                                                                  | [CVE-2011-0037](http://www.cve.mitre.org/cgi-bin/cvename.cgi?name=cve-2011-0037) |
| **Poslední verze modulu Microsoft Malware Protection Engine postižená touto chybou zabezpečení**         | Verze 1.1.6502.0\*                                                               |
| **První verze modulu Microsoft Malware Protection Engine, z níž byla tato chyba zabezpečení odstraněna** | Verze 1.1.6603.0\*\*                                                             |

\*Tato verze je poslední verzí modulu Microsoft Malware Protection Engine, která byla touto chybou zabezpečení postižena.

\*\*Je-li vaše verze modulu Microsoft Malware Protection Engine shodná s touto verzí nebo vyšší, tato chyba se vás netýká a nemusíte dále činit žádné kroky. Další informace o ověření čísla verze modulu, kterou váš software v současné době používá, najdete v části „Ověření instalace aktualizace“ v [článku 2510781 znalostní báze Microsoft Knowledge Base](http://support.microsoft.com/kb/2510781).

#### Postižený software a kritický stupeň závažnosti

Následující software byl testován za účelem zjištění, kterých verzí nebo edic se chyba týká. U dalších verzí nebo edic buď již skončila časově omezená podpora, nebo nejsou touto chybou postiženy. Pokud chcete zjistit dobu, po kterou je pro určitou verzi nebo edici softwaru poskytována podpora, navštivte web [Zásady poskytování technické podpory pro produkty společnosti Microsoft](http://go.microsoft.com/fwlink/?linkid=21742).

Modul Microsoft Malware Protection Engine je součástí několika produktů společnosti Microsoft pro odstraňování škodlivého kódu. Tato aktualizace může mít různý kritický stupeň závažnosti podle toho, jaký produkt společnosti Microsoft pro odstraňování škodlivého kódu je nainstalován. Následující stupně závažnosti předpokládají potenciální maximální dopad této chyby zabezpečení.

**Software obsahující tuto chybu**

<p> </p>
<table style="border:1px solid black;">
<caption>Stupeň závažnosti chyby zabezpečení a maximální dopad na zabezpečení způsobený softwarem obsahujícím tuto chybu</caption>
<thead>
<tr class="header">
<th>Software pro odstraňování škodlivého kódu</th>
<th>Chyba zabezpečení v modulu Microsoft Malware Protection Engine - CVE-2011-0037</th>
</tr>
</thead>
<tbody>
<tr class="odd">
<td style="border:1px solid black;">Windows Live OneCare</td>
<td style="border:1px solid black;"><strong>Vysoký</strong><br />
Zvýšení úrovně oprávnění</td>
</tr>
<tr class="even">
<td style="border:1px solid black;">Microsoft Security Essentials</td>
<td style="border:1px solid black;"><strong>Vysoký</strong><br />
Zvýšení úrovně oprávnění</td>
</tr>
<tr class="odd">
<td style="border:1px solid black;">Microsoft Windows Defender</td>
<td style="border:1px solid black;"><strong>Vysoký</strong><br />
Zvýšení úrovně oprávnění</td>
</tr>
<tr class="even">
<td style="border:1px solid black;">Microsoft Forefront Client Security</td>
<td style="border:1px solid black;"><strong>Vysoký</strong><br />
Zvýšení úrovně oprávnění</td>
</tr>
<tr class="odd">
<td style="border:1px solid black;">Microsoft Forefront Endpoint Protection 2010</td>
<td style="border:1px solid black;"><strong>Vysoký</strong><br />
Zvýšení úrovně oprávnění</td>
</tr>
<tr class="even">
<td style="border:1px solid black;">Nástroj pro odstranění škodlivého softwaru společnosti Microsoft[1]</td>
<td style="border:1px solid black;"><strong>Vysoký</strong><br />
Zvýšení úrovně oprávnění</td>
</tr>
</tbody>
</table>
<p> </p>

<sup>[1]</sup>Týká se pouze verze Nástroje pro odstranění škodlivého softwaru společnosti Microsoft z února 2011 nebo dřívějších.

**Software neobsahující tuto chybu**

| Software pro odstraňování škodlivého kódu                                                     |
|-----------------------------------------------------------------------------------------------|
| Microsoft Antigen for Exchange                                                                |
| Microsoft Antigen for SMTP Gateway                                                            |
| Forefront Security for Exchange Server                                                        |
| Forefront Protection 2010 for Exchange Server                                                 |
| Forefront Threat Management Gateway 2010                                                      |
| Microsoft Forefront Security for SharePoint                                                   |
| Forefront Security for Office Communications Server                                           |
| Microsoft Standalone System Sweeper (součást sady Microsoft Diagnostics and Recovery Toolset) |

Index zneužitelnosti
--------------------

<span></span>
V následující tabulce najdete hodnocení zneužitelnosti chyby zabezpečení popsané v tomto informačním zpravodaji.

**Jak pracovat s touto tabulkou**

Z této tabulky zjistíte pravděpodobnost vydání funkčního zneužitelného kódu během 30 dnů od vydání tohoto informačního zpravodaje. Všechna níže uvedená hodnocení zvažte na základě vaší specifické konfigurace a podle toho nastavte priority pro zavádění jednotlivých aktualizací. Další informace o významu těchto hodnocení a způsobu jejich stanovení najdete v indexu zneužitelnosti [Microsoft Exploitability Index](http://technet.microsoft.com/en-us/security/cc998259.aspx).

| Název chyby zabezpečení                                      | ID CVE                                                                           | Hodnocení indexu zneužitelnosti                                                                                          | Hlavní poznámky                                                                |
|--------------------------------------------------------------|----------------------------------------------------------------------------------|--------------------------------------------------------------------------------------------------------------------------|--------------------------------------------------------------------------------|
| Chyba zabezpečení modulu Microsoft Malware Protection Engine | [CVE-2011-0037](http://www.cve.mitre.org/cgi-bin/cvename.cgi?name=cve-2011-0037) | [1](http://technet.microsoft.com/en-us/security/cc998259.aspx) - Je pravděpodobné vytvoření kódu konsistentního zneužití | Jedná se o chybu zabezpečení, která by mohla vést ke zvýšení úrovně oprávnění. |

Nejčastější dotazy k tomuto informačnímu zpravodaji
---------------------------------------------------

<span></span>
**Proč byl tento informační zpravodaj 8. března 2011 revidován?**
Při prvním vydání tohoto informačního zpravodaje nebyla aktualizovaná verze Nástroje pro odstranění škodlivého softwaru (MSRT) k dispozici. Společnost Microsoft vydala v úterý 8. března 2011 aktualizovanou verzi nástroje MSRT, která řeší tuto chybu zabezpečení. Verze nástroje MSRT vydané v tento den nebo později nejsou chybou zabezpečení popsanou v tomto zpravodaji zabezpečení postiženy.

**Proč nebyla při prvním vydání zpravodaje zabezpečení k dispozici žádná aktualizace pro Nástroj pro odstranění škodlivého softwaru (MSRT)?**
Chybu zabezpečení bylo možné zneužít pouze prostřednictvím nástroje MSRT vydaného v únoru 2011 nebo dříve, kdy byl nabízen ke stažení pomocí Automatických aktualizací. Společnost Microsoft vydala 8. března 2011 aktualizovanou verzi, která řeší chybu v Nástroji pro odstranění škodlivého softwaru. Verze nástroje MSRT vydané v tento den nebo později nejsou chybou popsanou v tomto zpravodaji zabezpečení postiženy.
Nástroj MSRT se spouští pouze jednou - po stažení pomocí Automatických aktualizací. Útočník nemůže tuto chybu zabezpečení zneužít ručním spuštěním postižené verze nástroje MSRT.

**Vydává společnost Microsoft pro tuto chybu zabezpečení bulletin zabezpečení?**
Ne. Společnost Microsoft vydává tento informační zpravodaj zabezpečení, aby upozornila zákazníky na to, že aktualizace modulu Microsoft Malware Protection Engine řeší zároveň chybu zabezpečení oznámenou společnosti Microsoft.

Pro instalaci této aktualizace obvykle nemusí správci podnikových sítí ani koncoví uživatelé provádět žádné akce.

**Proč není obvykle potřeba pro instalaci této aktualizace provést žádné akce?**
Odezvou společnosti Microsoft na stále se měnící stav ohrožení jsou časté aktualizace definicí škodlivého kódu a modulu Microsoft Malware Protection Engine. Aby mohl software pro odstraňování škodlivého kódu účinně pomáhat v ochraně proti novým i převažujícím hrozbám, musí být vždy včas aktualizován pomocí těchto aktualizací.

Výchozí konfigurace softwaru pro odstraňování škodlivého kódu společnosti Microsoft umožňuje při nasazení v podnikových sítích i u koncových uživatelů automatické zajištění aktualizace definic škodlivého kódu i modulu Microsoft Malware Protection Engine. V dokumentaci produktů je také doporučeno mít produkty konfigurované pro automatické aktualizace.

Podle doporučených postupů by zákazníci měli pravidelně ověřovat, zda je distribuce softwaru, např. automatické nasazování aktualizací modulu Microsoft Malware Protection Engine a definic škodlivého kódu, funkční tak, jak lze v jejich prostředí očekávat.

**Jak často se aktualizují definice škodlivého kódu a modul Microsoft Malware Protection Engine?**
Společnost Microsoft obvykle vydává aktualizaci modulu Microsoft Malware Protection Engine jednou měsíčně anebo při potřebě ochrany proti novým ohrožením. Společnost Microsoft také obvykle aktualizuje definice škodlivého kódu třikrát denně a tuto frekvenci může podle potřeby zvýšit.

Software pro odstraňování škodlivého kódu společnosti Microsoft může podle svého typu a konfigurace vyhledávat při připojení k Internetu aktualizace modulu a definic každý den nebo i několikrát denně. Zákazník si také může kdykoli nastavit možnost ručního vyhledání aktualizací.

**Jak mohu aktualizaci nainstalovat?**
Správci instalací v podnikových sítích by měli dodržet své zavedené interní postupy, aby jejich software pro správu aktualizací tyto definice a aktualizace modulů přijal a jejich klienti tyto aktualizace odpovídajícím způsobem použili.

Další informace o instalaci nových definic najdete na webu [Microsoft Malware Protection Center](http://www.microsoft.com/security/portal/definitions/adl.aspx) nebo v dokumentaci svého produktu.

Koncoví uživatelé nemusí žádné akce provádět, protože tato aktualizace zabezpečení se automaticky stáhne a nainstaluje pomocí funkce automatické aktualizace nebo prostřednictvím jejich softwaru pro odstraňování škodlivého kódu. Informace o konfiguraci softwaru pro odstraňování škodlivého kódu najdete v dokumentaci produktu.

Pro koncové uživatele, kteří chtějí tuto aktualizaci nainstalovat ručně, je určena následující tabulka.

**Poznámka:** Aktualizace poskytované prostřednictvím služby Microsoft Update budou označeny jako Důležité. V níže uvedené tabulce vyhledejte příslušnou aktualizaci pro váš software se jménem podobným příkladu uvedenému v závorkách ().

<p> </p>
<table style="border:1px solid black;">
<thead>
<tr class="header">
<th>Software</th>
<th>Mechanismus aktualizace</th>
<th>Jiné způsoby aktualizace</th>
</tr>
</thead>
<tbody>
<tr class="odd">
<td style="border:1px solid black;">Microsoft Security Essentials</td>
<td style="border:1px solid black;"><a href="http://go.microsoft.com/fwlink/?linkid=40747">Microsoft Update</a></td>
<td style="border:1px solid black;"><a href="http://support.microsoft.com/kb/971606">Postup ručního stažení nejnovějších aktualizací definic programu Microsoft Security Essentials</a></td>
</tr>  
<tr class="even">
<td style="border:1px solid black;">Microsoft Windows Defender</td>
<td style="border:1px solid black;"><a href="http://go.microsoft.com/fwlink/?linkid=21130">Windows Update</a></td>
<td style="border:1px solid black;"><a href="http://www.microsoft.com/security/portal/definitions/howtowd.aspx">Nainstalujte nejnovější aktualizace definic programu Windows Defender</a></td>
</tr>  
<tr class="odd">
<td style="border:1px solid black;">Microsoft Forefront Client Security</td>
<td style="border:1px solid black;"><a href="http://go.microsoft.com/fwlink/?linkid=40747">Microsoft Update</a></td>
<td style="border:1px solid black;"><a href="http://www.microsoft.com/security/portal/definitions/howtoforefront.aspx">Nainstalujte nejnovější aktualizace definic sady Microsoft Forefront Security</a></td>
</tr>  
<tr class="even">
<td style="border:1px solid black;">Microsoft Forefront Endpoint Protection 2010</td>
<td style="border:1px solid black;"><a href="http://go.microsoft.com/fwlink/?linkid=40747">Microsoft Update</a><br />
(Příklad: „Aktualizace definic pro nástroj Microsoft Forefront Endpoint Protection 2010“)</td>
<td style="border:1px solid black;"><a href="http://www.microsoft.com/security/portal/definitions/howtoforefront.aspx">Nainstalujte nejnovější aktualizace definic sady Microsoft Forefront Security</a></td>
</tr>  
<tr class="odd">
<td style="border:1px solid black;">Nástroj pro odstranění škodlivého softwaru společnosti Microsoft</td>
<td style="border:1px solid black;"><a href="http://go.microsoft.com/fwlink/?linkid=21130">Windows Update</a></td>
<td style="border:1px solid black;"><a href="http://go.microsoft.com/fwlink/?linkid=40458">Nástroj pro odstranění škodlivého softwaru</a></td>
</tr>  
</tbody>  
</table>
  
**Poznámka:** Další informace o nasazení této aktualizace pro konkrétní produkty společnosti Microsoft pro odstraňování škodlivého kódu najdete v [článku 2510781 znalostní báze Microsoft Knowledge Base](http://support.microsoft.com/kb/2510781).
  
**Co je modul Microsoft Malware Protection Engine?**  
Modul Microsoft Malware Protection Engine, mpengine.dll, poskytuje možnosti prověřování, zjišťování a odstraňování pro antivirové a antispywarové programy společnosti Microsoft. Další informace najdete v tomto informačním zpravodaji v části **Nasazení modulu Microsoft Malware Protection Engine**.
  
**Kde lze najít další informace o technologiích společnosti Microsoft pro odstraňování škodlivého kódu?**  
Více informací najdete na webu [Microsoft Malware Protection Center](http://www.microsoft.com/security/portal/).
  
**Proč není ISA Server uveden ani v seznamu softwaru obsahujícího tuto chybu ani v seznamu softwaru, který tuto chybu neobsahuje?**  
Protože je Microsoft Internet Security and Acceleration Server (ISA) předchůdcem serveru Forefront Threat Management Gateway 2010 (TMG), neobsahuje ISA Server modul Microsoft Malware Protection Engine a jako takový není předmětem tohoto informačního zpravodaje. Funkce vyhledávání škodlivého kódu pomocí modulu Microsoft Malware Protection Engine byla poprvé zavedena v serveru Forefront TMG. Další informace o nových funkcích serveru Forefront TMG najdete na [stránce s novinkami](http://www.microsoft.com/forefront/threat-management-gateway/en/us/whats-new.aspx) na webu Forefront Threat Management Gateway 2010.
  
Nejčastější dotazy týkající se chyby zabezpečení modulu Microsoft Malware Protection Engine - CVE-2011-0037  
-----------------------------------------------------------------------------------------------------------
  
<span></span>  
**Jaký je rozsah této chyby zabezpečení?**  
Jedná se o chybu zabezpečení, která by mohla vést ke zvýšení úrovně oprávnění. Útočník, který by tuto chybu zabezpečení úspěšně zneužil, by mohl spustit libovolný kód v kontextu účtu LocalSystem. Útočník by tak mohl instalovat programy, zobrazovat, měnit či odstraňovat data nebo vytvářet nové účty s úplnými uživatelskými právy.
  
**Co tuto chybu zabezpečení způsobuje?**  
Chybu zabezpečení způsobí, pokud modul Microsoft Malware Protection Engine nedokáže správně zpracovat klíč registru, který útočník nastavil na speciální hodnotu.
  
**K čemu by mohl útočník tuto chybu zabezpečení zneužít?**  
Útočník, který by tuto chybu zabezpečení úspěšně zneužil, by mohl spustit libovolný kód v bezpečnostním kontextu účtu LocalSystem a získat úplnou kontrolu nad systémem. Útočník by tak mohl instalovat programy, zobrazovat, měnit či odstraňovat data nebo vytvářet nové účty s úplnými uživatelskými právy.
  
**Co je účet LocalSystem?**  
Účet LocalSystem je předdefinovaný místní účet, který používá správce kontroly služeb. Má rozsáhlá oprávnění v místním počítači a jedná jako počítač v síti. Součástí jeho tokenu je NT AUTHORITY\\SYSTEM a kódy SID BUILTIN\\Administrators; tyto účty mají přístup k většině systémových objektů. Služba spuštěná v kontextu účtu LocalSystem dědí kontext zabezpečení správce kontroly služeb. Většina služeb tak vysokou úroveň oprávnění nepotřebuje. Další informace najdete v článku na webu MSDN[, který se týká účtu LocalSystem](http://msdn.microsoft.com/en-us/library/ms684190.aspx).
  
**Jak by mohl útočník tuto chybu zabezpečení zneužít?**  
U této chyby zabezpečení by bylo nutné, aby umístění speciálně upraveného registru prohledala verze modulu Microsoft Malware Protection Engine postižená touto chybou. Aby mohl útočník tuto chybu zabezpečení zneužít, musel by se nejprve přihlásit k systému a pak nastavit uživatelský klíč registru na speciální hodnotu.
  
Bude-li mít software pro odstraňování škodlivého kódu postižený touto chybou zapnutou ochranu v reálném čase, modul Microsoft Malware Protection Engine toto umístění prohledá automaticky, čímž bude chyba zabezpečení zneužita a útočník bude moci převzít úplnou kontrolu nad postiženým systémem. Nebude-li funkce prohledávání v reálném čase zapnuta, útočník bude muset čekat na plánovanou kontrolu, aby došlo ke zneužití chyby a mohl převzít úplnou kontrolu nad postiženým systémem. Útočník by nemohl chybu zneužít ručním spuštěním prohledávání.
  
Vedle toho by ke zneužití chyby zabezpečení mohlo dojít při prohledávání prostřednictvím verze Nástroje pro odstranění škodlivého softwaru (MSRT) postižené touto chybou. Pokud už však aktuální verze nástroje MSRT byla v systému spuštěna, útočník ji ke zneužití chyby zabezpečení použít nemůže.
  
**Které systémy jsou touto chybou zabezpečení ohroženy nejvíce?**  
Chybou jsou ohroženy především pracovní stanice a terminálové servery. Servery by byly více ohroženy pouze v případě, že by se uživatelé, kteří nemají dostatečná oprávnění ke správě, mohli k serverům přihlásit a spouštět na nich programy. V praxi se nicméně osvědčilo toto v žádném případě uživatelům neumožňovat.
  
**Co je podstatou této aktualizace?**  
Tato aktualizace řeší chybu zabezpečení opravou způsobu, jakým modul Microsoft Malware Protection Engine zpracovává hodnoty načtené z registru.
  
**Byla v době zveřejnění tohoto informačního zpravodaje tato chyba zabezpečení veřejně známá?**  
Ne. Společnost Microsoft tuto chybu zjistila koordinovaným odhalováním chyb zabezpečení.
  
**Měla v době zveřejnění tohoto informačního zpravodaje zabezpečení společnost Microsoft nějaké informace o tom, že tato chyba zabezpečení byla zneužita?**  
Ne. Společnost Microsoft nemá žádné informace, které by naznačovaly, že tato chyba zabezpečení byla před vydáním tohoto informačního zpravodaje zabezpečení veřejně zneužita k útoku proti zákazníkům.
  
Skutečnosti snižující závažnost rizika a doporučené postupy  
-----------------------------------------------------------
  
<span></span>  
#### Zmírňující faktory
  
Snížení rizika se týká nastavení, běžné konfigurace nebo obecného osvědčeného postupu existujícího ve výchozím stavu, který by mohl snížit závažnost této chyby. V dané situaci mohou být užitečné následující faktory snížení rizika:
  
-   Tuto chybu může zneužít pouze útočník s platnými pověřeními pro přihlášení. Tuto chybu zabezpečení nemohou zneužít anonymní uživatelé.  
-   Útočník by mohl tuto chybu zabezpečení u verze Nástroje pro odstranění škodlivého softwaru (MSRT) z února 2011 nebo starších zneužít pouze tehdy, pokud tato verze nástroje MSRT ještě nebyla v systému spuštěna. Při prvním vydání tohoto informačního zpravodaje již u většiny koncových uživatelů byla prostřednictvím Automatických aktualizací stažena a automaticky spuštěna verze nástroje MSRT z února 2011. Společnost Microsoft vydala 8. března 2011 aktualizovanou verzi, která řeší chybu v Nástroji pro odstranění škodlivého softwaru. Verze nástroje MSRT vydané v tento den nebo později nejsou chybou popsanou v tomto zpravodaji zabezpečení postiženy.
  
#### Doporučené postupy
  
Pro instalaci této aktualizace obvykle nemusí správci podnikových sítí ani koncoví uživatelé provádět žádné akce. Společnost Microsoft doporučuje zákazníkům, aby definice škodlivého kódu udržovali aktualizované. Zákazníci by měli ověřit, zda se u jejich produktů pro odstraňování škodlivého kódu aktivně stahují a instalují aktualizace definic a zda se aktivně stahují a instalují nejnovější verze modulu Microsoft Malware Protection Engine.
  
Správci programů pro odstraňování škodlivého kódu v podnikových sítích by měli zkontrolovat, zda je jejich software pro řízení aktualizací nakonfigurován pro automatické schvalování a distribuci aktualizací modulů a definic nových škodlivých kódů. Správci podnikových sítí by měli rovněž ověřit, zda se v jejich prostředí aktivně stahují, schvalují a nasazují nejnovější verze modulu Microsoft Malware Protection Engine a aktualizace definic.
  
Software obsahující tuto chybu nabízí koncovým uživatelům integrovaný mechanismus pro automatické rozpoznání a nasazení této aktualizace. U těchto zákazníků dojde k aplikaci aktualizace do 48 hodin od jejího zpřístupnění. Skutečný časový rámec závisí na použitém softwaru, internetovém připojení a konfiguraci infrastruktury. Koncoví uživatelé, kteří čekat nechtějí, mohou svůj software pro odstraňování škodlivého kódu aktualizovat ručně.
  
Další informace o postupech ruční aktualizace modulu Microsoft Malware Protection Engine a definic škodlivého kódu najdete v [článku 2510781 znalostní báze Microsoft Knowledge Base](http://support.microsoft.com/kb/2510781) nebo v části **nejčastějších dotazů týkajících se tohoto informačního zpravodaje**.
  
### Další informace
  
#### Poděkování
  
Společnost Microsoft tímto [děkuje](http://go.microsoft.com/fwlink/?linkid=21127) za spolupráci při ochraně zákazníků:
  
-   Cesaru Cerrudovi ze společnosti [Argeniss](http://www.argeniss.com/) za oznámení chyby zabezpečení modulu Microsoft Malware Protection Engine (CVE-2011-0037).
  
#### Microsoft Active Protections Program (MAPP)
  
Pro zlepšení ochrany dat svých zákazníků poskytuje společnost Microsoft informace o chybách v zabezpečení všem hlavním dodavatelům softwaru pro zabezpečení, a to vždy ještě před vydáním nové měsíční zprávy o aktualizaci zabezpečení. Dodavatelé softwaru pro zabezpečení tak mohou tyto informace o chybách v zabezpečení využít a poskytnout svým zákazníkům ochranu včasnou aktualizací svých programů a zařízení pro zabezpečení, jako jsou antivirové programy, síťové systémy pro detekci napadení či hostitelské systémy pro prevenci napadení. Informace o dostupnosti aktuálních prostředků aktivní ochrany od jednotlivých dodavatelů softwaru pro zabezpečení naleznete na stránkách aktivní ochrany jednotlivých partnerů programu MAPP. Seznam těchto partnerů naleznete na stránce [Microsoft Active Protections Program (MAPP) Partners](http://www.microsoft.com/security/msrc/mapp/partners.mspx).
  
#### Názory a připomínky
  
-   Zpětnou vazbu můžete poskytnout vyplněním formuláře na webu Nápověda a podpora společnosti Microsoft, [Zákaznická podpora / Kontaktujte nás](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  
#### Technická podpora
  
-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/).  
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).  
-   Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).
  
#### Zřeknutí se záruky
  
Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.
  
#### Revize
  
-   V1.0 (23. února 2011): Informační zpravodaj byl publikován.  
-   V1.1 (8. března 2011): Byla revidována část Nejčastější dotazy tohoto informačního zpravodaje oznámením vydání aktualizované verze nástroje MSRT a přidáním nástroje Forefront Security for Exchange Server do seznamu softwaru, který neobsahuje tuto chybu.
  
*Built at 2014-04-18T01:50:00Z-07:00*
