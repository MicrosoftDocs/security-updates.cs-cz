---
TOCTitle: 'Klient AD RMS (Active Directory Rights Management Services) pro systém Windows Vista'
Title: 'Klient AD RMS (Active Directory Rights Management Services) pro systém Windows Vista'
ms:assetid: 'e55697a3-3415-486b-8bbb-a30256fe948c'
ms:contentKeyID: 18113537
ms:mtpsurl: 'https://technet.microsoft.com/cs-cz/library/Cc747784(v=WS.10)'
---

Klient AD RMS (Active Directory Rights Management Services) pro systém Windows Vista
====================================================================================

Služba správy přístupových práv (RMS) Microsoft® Windows® poskytuje služby umožňující vytvářet řešení ochrany informací. Služba RMS představuje technologii, která není závislá na formátu nebo aplikaci. Bude spolupracovat s jakoukoli aplikací s podporou služby RMS a zajistí trvalé zásady používání pro citlivé informace. Mezi obsah, který lze chránit pomocí služby RMS, patří weby, e-mailové zprávy nebo dokumenty. Služba RMS obsahuje sadu základních funkcí, jež vývojářům umožňuje přidat ochranu informací mezi funkce existujících aplikací.

V systému Windows Vista má klient RMS nový název: klient Active Directory Rights Management Services (služba AD RMS) a je integrován v operačním systému, takže není nutná samostatná instalace. Ve verzích operačních systémů Microsoft Windows, které systému Windows Vista předcházejí, je klient označován jako klient Služby správy přístupových práv (RMS) a je k dispozici na webu služby Stažení softwaru ([http://go.microsoft.com/fwlink/?LinkId=67736](http://go.microsoft.com/fwlink/?linkid=67736)) jako samostatná součást ke stažení.

Klient AD RMS vyžaduje jen velmi malou interakci ze strany správce systému, který spravuje klientské počítače. Ve složitějších prostředích se však může stát, že bude nutné upravit výchozí konfiguraci klienta AD RMS.

Odbornější informace o službě RMS a novém klientovi AD RMS získáte na webu [http://go.microsoft.com/fwlink/?LinkId=68637](http://go.microsoft.com/fwlink/?linkid=68637) (stránka může být v angličtině).
