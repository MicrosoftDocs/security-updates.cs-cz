---
TOCTitle: Doporučené postupy zabezpečení pro používání služby RMS
Title: Doporučené postupy zabezpečení pro používání služby RMS
ms:assetid: '762037ce-9bee-4d89-bb14-7dd1c004dca3'
ms:contentKeyID: 18113341
ms:mtpsurl: 'https://technet.microsoft.com/cs-cz/library/Cc747564(v=WS.10)'
---

Doporučené postupy zabezpečení pro používání služby RMS
=======================================================

Následující doporučené postupy obsahují pokyny, které vám zajistí efektivnější správu zabezpečení Služby správy přístupových práv (RMS). Informace o obecných doporučených postupech zabezpečení jsou k dispozici na webu společnosti Microsoft ([http://go.microsoft.com/fwlink/?LinkId=49428](http://go.microsoft.com/fwlink/?linkid=49428)) (stránka může být v angličtině).

-   **U webových služeb RMS používejte ověřování certifikátů SSL.** Požadavky odesílané z klienta RMS na cluster služby RMS nejsou ve výchozím nastavení zašifrovány. Pokud nainstalujete certifikát SSL (Secure Sockets Layer) a budete vyžadovat ověření SSL u virtuálních adresářů služby RMS na všech serverech RMS v clusteru, budou žádosti o certifikát a požadavky na licencování při odesílání prostřednictvím sítě šifrovány. Za účelem dodatečného zabezpečení můžete u webových služeb RMS povolit ověřování čipovou kartou.
-   **K ochraně privátního klíče služby RMS používejte hardwarový zprostředkovatel kryptografických služeb.** Při instalaci služby RMS je výchozí ochrana klíče pro privátní klíče clusteru služby RMS zajištěna pomocí softwarového zprostředkovatele kryptografických služeb (CSP), který zašifruje klíče clusteru služby RMS a uloží je do konfigurační databáze RMS. Lze použít dodatečné zabezpečení v podobě hardwarového zprostředkovatele kryptografických služeb nebo modulu hardwarového zabezpečení. Tato metoda ochrany klíče uloží klíč na čipovou kartu, která je připojena k serverům RMS. Výhoda hardwarového zprostředkovatele kryptografických služeb spočívá v tom, že privátní klíč služby RMS není uložen v počítači. Obraťte se na svého dodavatele hardwaru s dotazem, zda nabízí hardwarový zprostředkovatel kryptografických služeb, který byl testován na použití se službou RMS.
-   **Zabezpečte skupinu superuživatelů služby RMS.** Skupina superuživatelů služby RMS má právo úplného řízení veškerého obsahu chráněného právy a měla by být povolena a používána pouze v případě nutnosti. Z tohoto důvodu by k řízení členství ve skupině superuživatelů služby RMS měla být použita skupina s omezenými právy služby Active Directory®.
-   **Jako účet služby RMS se standardními oprávněními používejte doménový účet.** Jako účet služby RMS by měl být použit doménový účet, který patří do skupiny zabezpečení Domain Users služby Active Directory. Tomuto účtu nesmí být udělena žádná dodatečná oprávnění.
-   **Zabezpečte atribut e-mailové adresy služby Active Directory.** Aplikace sady Microsoft® Office s podporou služby RMS používají atributy e-mailové adresy a adresy proxy serveru uložené ve službě Active Directory jako jedinečnou identitu uživatele služby RMS za účelem poskytnutí certifikátu a licence pro obsah chráněný právy. Je velice důležité omezit oprávnění u těchto atributů ve službě Active Directory na důvěryhodné správce. Dále by měly v organizaci platit zásady zabezpečení informací, které zakazují možnost recyklace e-mailové adresy a následný převod na jiného uživatele.
    > [!NOTE]
    > Chcete-li se těmto potížím vyhnout, je další možností přiřazovat v rámci šablon zásad práv práva skupinám, a nikoli jednotlivým zaměstnancům. Pokud je v době požadavku na licencování určeno členství, zohledňují vždy zásady práv aktuální členství ve skupině. Závažnost potíží spojených s recyklovanými e-mailovými adresami lze také zmírnit, jestliže budete využívat aplikace s podporou služby RMS, které nepublikují v rámci e-mailových adres, ale v rámci identifikátorů zabezpečení (SID). 

-   **Zdokonalte seznamy ACL u kanálů služby RMS.** Seznamy řízení přístupu (ACL) u kanálů ve virtuálním adresáři IIS služby RMS jsou ve výchozím nastavení omezeny. Chcete-li získat větší kontrolu nad tím, kteří uživatelé mohou používat službu RMS, můžete kanály služby RMS pro certifikaci a publikování omezit na konkrétní skupiny zabezpečení služby Active Directory a nepoužívat výchozí skupinu zabezpečení Domain Users.
-   **Vypněte anonymní ověřování u kanálu služby RMS pro licencování.** Jestliže topologie služby RMS nevyžaduje externí uživatele, jako jsou například uživatelé přihlašující se prostřednictvím služby Windows Live™ ID, mělo by být u kanálu služby RMS pro licencování vypnuto anonymní ověřování.
-   **Minimalizujte počet služeb na všech serverech RMS.** Podobně jako u všech ostatních rozsáhlých obraných strategií zabezpečení serverů je třeba zakázat všechny nepotřebné služby na všech jednotlivých serverech RMS v každém clusteru služby RMS. V prostředí služby RMS by jedinými službami spuštěnými na serverech clusteru služby RMS měly být služba RMS a požadované součásti.
-   **Při používání služby RMS v extranetu používejte bránu firewall aplikační vrstvy.** Při používání služby RMS v extranetu by měla být používána brána firewall aplikační vrstvy. Brána firewall aplikační vrstvy, například Microsoft Internet Security and Acceleration (ISA) Server, prověřuje požadavky na licencování a žádosti o certifikaci odesílané na server RMS tím, že ukončí připojení SSL v bráně firewall, prověří komunikaci a pak znovu naváže samostatné připojení interně.
-   **Vypněte režim ověřování serveru SQL Server u konfigurační databáze služby RMS**. Pokud služba Řízení front zpráv odesílá zprávy ze serverů clusteru služby RMS do databáze protokolování, předává pověření účtu služby RMS dané databázi. V režimu ověřování serveru SQL Server jsou pověření předána jako řetězec připojení ve formátu prostého textu. Vzhledem k tomu, že služba RMS nepoužívá režim ověřování serveru SQL, je třeba tento režim vypnout, přičemž SQL Server by měl být konfigurován tak, aby povoloval pouze požadavky na ověření systému Windows.
-   **Zašifrujte komunikaci mezi clustery a databázemi služby RMS.** Chcete-li uživatelům se zlými úmysly zabránit v získání nebo změně protokolovaných dat, zabezpečte databáze služby RMS konfigurací protokolu SSL (Secure Sockets Layer) nebo IPSec (Internet Protocol Security). Zajistíte tak šifrované kanály. Další informace o zabezpečení komunikace se serverem SQL Server pomocí protokolu SSL získáte na webu [http://go.microsoft.com/fwlink/?LinkID=99948](http://go.microsoft.com/fwlink/?linkid=99948.) (stránka může být v angličtině). Další informace o zabezpečení komunikace mezi dvěma servery pomocí protokolu IPSec najdete na webu [http://go.microsoft.com/fwlink/?LinkID=99950](http://go.microsoft.com/fwlink/?linkid=99950) (stránka může být v angličtině).
-   **Zabezpečte komunikaci v síti pomocí podpisů LDAP**. Komunikace mezi službou RMS a globálním katalogem služby Active Directory by měla být podepsána. Podpisy LDAP přenášených dat zaručují, že data v balíčcích pocházejí ze známého zdroje a že nedošlo k jejich úmyslnému poškození. Systém Windows Server® 2003 povoluje šifrování a podepisování LDAP ve výchozím nastavení. Podepisování LDAP je také podporováno v systému Windows 2000 Server s aktualizací Service Pack 3 (SP3).
-   **Monitorujte velikost fronty zpráv protokolování.** Pomocí programu Sledování systému pravidelně sledujte velikost fronty protokolování odchozích zpráv. Pokud velikost fronty výrazně vzroste, ověřte, zda služba naslouchání protokolování pracuje správně. Jestliže uživatel se zlými úmysly způsobí zastavení služby naslouchání protokolování, zvětší se velikost fronty protokolování odchozích zpráv a nakonec překročí velikost volného místa na disku serveru RMS. V takovém případě server odmítne zpracovat požadavky. Další informace o službě naslouchání protokolování získáte v této sadě dokumentace v části Služba naslouchání protokolování RMS tématu RMS: Technické informace.
-   **Povolte auditování na databázovém serveru.** Auditování činnosti na databázovém serveru zajišťuje další zabezpečení instalace služby RMS, protože umožňuje sledování činností a změn provedených v databázích.
-   **Sledujte síťový tok dat na serverech RMS.** Služba RMS by měla být v organizaci monitorována a spravována stejným způsobem jako jiné webové služby. Servery RMS mohou představovat cíle útoků typu DoS a měly by být příslušným způsobem spravovány.
