---
TOCTitle: Vytvoření a změna šablon zásad práv
Title: Vytvoření a změna šablon zásad práv
ms:assetid: '6014176f-ef71-4d29-b3e3-da129c18563d'
ms:contentKeyID: 18113294
ms:mtpsurl: 'https://technet.microsoft.com/cs-cz/library/Cc720281(v=WS.10)'
---

Vytvoření a změna šablon zásad práv
===================================

Při přidání nebo úpravě šablony zásad práv můžete definovat následující prvky:

-   **Název a popis šablony zásad práv**. Jako nepovinný parametr můžete zadat e-mailovou adresu, jejímž prostřednictvím mohou uživatelé požadovat více práv, než je jim šablonou uděleno.
-   **Uživatelé a skupiny, jimž je povoleno získávat licence k použití pro obsah publikovaný pomocí šablony zásad práv.** Chcete-li určit, že licenci k použití pro chráněný obsah může získat každý uživatel, použijte skupinu **Anyone**. Jedná se o speciální skupinu, s níž služba RMS v systému Windows pracuje. Chcete-li tuto speciální skupinu přidat do šablony, zadejte na stránce **Nastavení šablon zásad práv** do pole **Přidat uživatele nebo skupiny** položku **Anyone** a pak klepněte na tlačítko **Přidat**.
-   **Práva udělená jednotlivým uživatelům nebo skupinám.** Některá práva jsou vybrána automaticky vzhledem k souvislostem mezi jednotlivými právy. Pokud například vyberete právo **Upravit**, budou vybrána také práva **Zobrazit** a **Uložit**. Další informace týkající se souvislostí mezi právy uvedenými v seznamu a právy definovanými ve slovníku jazyka XrML naleznete dále v tomto tématu v části [Práva služby RMS a jazyk XrML](https://technet.microsoft.com/7eb5cdd1-cd48-4b2b-96b6-fc74f7b42e7f).
-   **Zásada konce doby platnosti pro obsah publikovaný pomocí šablony zásad práv.** Ve výchozím nastavení platnost obsahu nikdy neskončí. To znamená, že uživatelé mohou kdykoli získat licence k použití. Můžete vybrat jednu z následujících možností zásady konce doby platnosti:
    -   **Platnost obsahu nikdy nevyprší**. Tato možnost je výchozí. Pokud je tato možnost vybrána, umožní licence k použití uživateli přístup k obsahu po tu dobu, co je uchován v počítači.
    -   **Platnost obsahu vyprší**. Tuto možnost vyberte, chcete-li určit datum vypršení platnosti obsahu. Udělená licence k použití je po tomto datu neplatná a uživatel již nebude moci získat licenci k použití pro daný obsah.
    -   **Licence k použití obsahu vyprší za** *n* **dní po datu publikování**. Tuto možnost vyberte, chcete-li určit počet dní po publikování, po jejichž uplynutí již nebude možné pro obsah získat licence k použití.
    -   **Licence k použití obsahu musí být obnoveny vždy po:** *n* **dní**. Tuto možnost vyberte, chcete-li určit, že uživatelé musí obnovit své licence k použití po uplynutí určité doby od získání licence k použití pro obsah. Tuto zásadu můžete použít společně s předchozími zásadami.
-   **Rozšířené zásady**. Můžete vybrat několik následujících zásad:
    -   **Autorovi jsou udělena plná práva bez vypršení**. Touto zásadou jsou autorovi dána věčná plná práva. Toto nastavení je použito i v případě, že obsahu podle provedeného nastavení vyprší v budoucnosti doba platnosti.
    -   **Obsah chráněný službou RMS lze zobrazit v důvěryhodných prohlížečích**. Touto zásadou je řízeno, zda je možné zobrazit obsah v důvěryhodných prohlížečích, umožňuje-li to i aplikace s podporou správy přístupových práv, v níž byl obsah vytvořen. Pokud toto políčko nezaškrtnete, musí být chráněný obsah zobrazen v aplikaci, v níž byl vytvořen.
    -   **Požadovat novou licenci při každém použití obsahu**. Touto zásadou je řízeno, zda uživatelé musí získat novou licenci k použití při každém pokusu o práci s obsahem publikovaným pomocí této šablony zásad práv. Pokud je tato zásada vybrána, získá uživatel přístup k obsahu pouze v případě, že se může připojit k serveru RMS.

    | ![](images/Cc720281.Caution(WS.10).gif)Upozornění                                                                                                                                                                                                                                                                                                                                                                                                                                                      |
    |-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
    | Při povolování zásady **Požadovat novou licenci při každém použití obsahu** postupujte opatrně. Tato možnost vyžaduje, aby byli uživatelé připojeni k síti, kdykoli pracují s obsahem publikovaným pomocí této šablony zásad práv. Pokud připojeni nebudou, nemohou s obsahem pracovat. Jestliže tuto možnost nenastavíte, musí uživatelé získat licenci k použití pouze při prvním pokusu o práci s obsahem. Tito uživatelé pak mohou licenci znovu použít v případě, kdy nejsou připojeni, dokud licenci nevyprší doba platnosti. |

-   **Vynutit data specifická pro aplikaci**. Tato zásada slouží pro přizpůsobenou zásadu založenou na podmínkách specifických pro aplikaci s podporou správy přístupových práv. Pokud toto políčko zaškrtnete, zadejte název dvojice hodnot, které aplikace vyžaduje, a pak je klepnutím na tlačítko **Přidat** přidejte do seznamu.
-   **Zásady odvolání pro tuto šablonu zásad práv**. Zaškrtnutím políčka **Požadovat odvolání** můžete zadat, zda je vyžadován seznam odvolání. Pokud chcete vyžadovat odvolání, je třeba vytvořit a udržovat seznam odvolání. Další informace o odvolání získáte v tomto tématu v části [Správa odvolání](https://technet.microsoft.com/df732a7d-1fb0-4845-87ca-fab4bc5f98a0) uvedené již dříve.
-   **Seznam odvolání pro klientský přístup**. Tato vlastnost určuje adresu URL seznamu odvolání. Seznam odvolání lze dát k dispozici pomocí webové služby přístupné prostřednictvím adresy URL. Pokud se klientský počítač pokusí otevřít obsah chráněný právy, pro který je vyžadován seznam odvolání, požádá aplikace s podporou služby RMS nejprve o tento seznam místní počítač a v případě, že nebude nalezen nebo nebude aktuální, se pokusí připojit k adrese URL určené ve vlastnostech šablony. Jakmile se klient služby RMS připojí k adrese URL pro odvolání, zkontroluje, zda hodnoty OBJECT TYPE, ID TYPE a ID v prvku ISSUER v seznamu odvolání odpovídají hodnotám v licenci k používání služby RMS. Klient RMS musí dále odpovídat veřejným a soukromým klíčům, které byly použity k podepsání seznamu odvolání. Pokud některá z těchto hodnot neodpovídá, bude seznam odvolání ignorován.
-   **Interval aktualizace seznamu odvolání**. Tato vlastnost určuje počet dnů, po který je seznam odvolání platný. Pokud je seznam odvolání stažený do klientského počítače starší než určená doba, je stažen nový seznam.
-   **Soubor veřejného klíče**. Tato vlastnost určuje cestu a název souboru veřejného klíče, jemuž odpovídající soukromý klíč je použit k podpisu seznamu odvolání.
