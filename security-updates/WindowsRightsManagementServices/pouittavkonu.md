---
TOCTitle: Použití čítačů výkonu
Title: Použití čítačů výkonu
ms:assetid: '096c3b17-c082-46c4-939c-4373af0c9dec'
ms:contentKeyID: 18113271
ms:mtpsurl: 'https://technet.microsoft.com/cs-cz/library/Cc720180(v=WS.10)'
---

Použití čítačů výkonu
=====================

Služba RMS zahrnuje několik sad objektů a čítačů výkonu, které lze použít v programu Sledování systému ke sledování aktivity služeb. Čítače výkonu jsou specifické pro každý objekt výkonu služby RMS a zahrnují následující objekty:

-   RMS: ActivationProxy jsou čítače výkonu pro požadavky na aktivaci proxy.
-   RMS: Certification jsou čítače výkonu pro požadavky na certifikaci účtů.
-   RMS: DirectoryServices jsou čítače výkonu pro hledání ve službě Active Directory.
-   RMS: Enrollment jsou čítače výkonu pro požadavky na dílčí zápis.
-   RMS: Licensing jsou čítače výkonu pro požadavky na licence k publikování a k použití.
-   RMS: Logging jsou čítače výkonu pro protokolování.

Tyto čítače výkonu jsou automaticky nainstalovány při zajišťování služby. Chcete-li zahájit jejich sledování, přidejte je do protokolu.

Postup při přidání čítače výkonu:

1.  V nabídce **Start** přejděte na příkaz **Nástroje pro správu** a pak klepněte na položku **Výkon**.
2.  V dialogovém okně **Výkon** klepněte pravým tlačítkem myši na podokno podrobností a klepněte na příkaz **Přidat čítače**.
3.  V dialogovém okně **Přidat čítače** vyberte v seznamu **Výkon** čítač, který chcete přidat, a klepněte na tlačítko **Přidat**.

Chcete-li sledovat a spravovat soubory protokolů, můžete použít možnosti **Výstrahy a protokolování výkonu** v dialogovém okně **Výkon**. Další informace týkající se jednotlivých čítačů výkonu, které jsou ve službě RMS k dispozici, naleznete v tomto tématu později v části [Čítače výkonu služby RMS](https://technet.microsoft.com/a2f4e30d-3c6f-4e74-bd11-8f2103f88b0c). Obecné informace o čítačích výkonu naleznete v nápovědě k programu Sledování systému.
