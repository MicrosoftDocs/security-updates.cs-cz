---
TOCTitle: Přínos nasazení služby RMS
Title: Přínos nasazení služby RMS
ms:assetid: 'cab5c3ce-c9e8-4fae-915b-dd4829357333'
ms:contentKeyID: 18113434
ms:mtpsurl: 'https://technet.microsoft.com/cs-cz/library/Cc747668(v=WS.10)'
---

Přínos nasazení služby RMS
==========================

Ochrana cenných digitálních informací před nedbalým zacházením a zákeřným použitím nabývá na důležitosti u organizací všech velikostí. Zvyšující se četnost případů krádeže informací a vznik nových legislativních požadavků ochrany dat jen dále podtrhují potřebu lepší ochrany digitálního obsahu. Díky vzrůstajícímu využití počítačů při vytváření těchto typů citlivých informací a při práci s nimi, rozšiřujícím se možnostem připojení v rámci soukromých a veřejných sítí (včetně Internetu) a uvádění stále výkonnějších výpočetních zařízení je ochrana dat v rámci organizace nedílnou součástí zabezpečení.

Typy digitálního obsahu mohou zahrnovat dynamické sestavy řízené databázemi na informačním portálu, důvěrné e-mailové zprávy, dokumenty strategického plánování, sestavy vojenské obrany a další citlivé vládní údaje. V této části jsou uvedeny některé základní důvody nasazení služby RMS za účelem ochrany obsahu.

Tento oddíl se zabývá následujícími tématy:

-   [Citlivé informace společnosti](#bkmk_2)
-   [Rozšířené zabezpečení sítě](#bkmk_3)
-   [Lepší ochrana digitálního obsahu](#bkmk_4)

<span id="BKMK_2"></span>
Citlivé informace společnosti
-----------------------------

Organizace vytvářejí a používají širokou škálu cenného obsahu, který chtějí a musejí chránit. V následujícím seznamu jsou uvedeny příklady obsahu, který lze chránit pomocí služby RMS:

-   Tradiční digitální soubory a informace Typickým příkladem tradičních digitálních souborů a informací jsou e-mailové komunikace, dokumenty vztahující se k projektům, důvěrné sestavy, marketingové plány a přehledy produktů. Pracovníci sdílejí tyto dokumenty pravidelně prostřednictvím e-mailových zpráv, aplikací pro vedení konferencí, sdílených disků či serverových systémů nebo výměnou s jinými stolními počítači. Tato kategorie rovněž zahrnuje další citlivý obsah, jako jsou osobní data a údaje o pracovní výkonnosti jednotlivých zaměstnanců, které uživatelé potřebují nebo chtějí uchovávat na zabezpečeném místě, ale tak, aby byly vždy k dispozici.
-   Citlivé informace společnosti Vedoucí pracovníci používají tyto informace ke správě, sledování a řízení aktivit organizace. Takovými informacemi mohou být sestavy informací o odbytu a podílu na trhu, informace o finanční situaci a strategické plány a přehledy. Nevhodná distribuce nebo použití takového obsahu může organizaci způsobit značné ztráty, ať již na konkurenčním trhu nebo před soudem.

Nasazení služby RMS může představovat důležitou součást strategie zabezpečení k ochraně tohoto citlivého obsahu.

<span id="BKMK_3"></span>
Rozšířené zabezpečení sítě
--------------------------

Ochrana digitálního obsahu je obtížný a nikdy nekončící úkol. Organizace zpravidla chrání digitální soubory a informace prostřednictvím metod zabezpečení využívajících nárazníkové podsítě. Brány firewall mohou omezit přístup k podnikové síti a přístup ke specifickým datům může být chráněn pomocí volitelných seznamů řízení přístupu (DACL). Nadto mohou organizace používat produkty a technologie ověřování a šifrování (například infrastrukturu veřejných klíčů \[PKI\] a protokol Kerberos), které napomáhají zabezpečit e-maily při přenosu a také zajistit, že zamýšlení příjemci jsou skutečně prvními příjemci, kteří tyto zprávy otevřou.

Tyto metody pomáhají organizacím při řízení přístupu k citlivému obsahu. Příjemci mají však i nadále volnost a s obsahem, který obdrží, mohou nakládat podle své libosti. Jakmile je uživatel ověřen a obsah dešifrován, nepodléhá práce s obsahem a jeho případné další odeslání žádným omezením. Metody zabezpečení využívající nárazníkové podsítě nemohou vynutit podniková pravidla určující, jakým způsobem uživatelé používají a distribuují obsah vně nárazníkové podsítě nebo při jejím prolomení.

Pokud s ohledem na způsob sdílení a použití digitálního obsahu spoléháte na zodpovědnost a prozíravost jednotlivých uživatelů, může být do tohoto modelu zabezpečení sítě vnesena nepřijatelně vysoká míra rizika. I náhodné porušení zabezpečení může totiž způsobit závažné škody. Uživatelé mohou například omylem předat dál citlivé e-mailové zprávy nebo dokumenty příjemcům, jejichž úmysly nejsou zcela čisté.

Kromě nebezpečí krádeže a nesprávného zacházení je nikdy nekončící úkol ochrany digitálního obsahu rozšiřován i stále rostoucím seznamem právních požadavků. Celá řada organizací musí například dodržovat kodex komise burzy cenných papírů (SEC, Securities and Exchange Commission), který se zabývá problémem selektivního prozrazení určitých informací vnitřním investorům. V podobném duchu hraje vzhledem ke zvyšujícím se legislativním nárokům potřeba lepší ochrany digitálního obsahu stále větší roli i v dalších sektorech – finančním, vládním, zdravotním či právním.

Bez komplexního softwarového řešení, jakým je služba RMS, nainstalovaného za účelem efektivního řízení používání digitálního obsahu (bez ohledu na jeho místo určení), může obsah velmi snadno skončit v nesprávných rukách, ať už cíleně nebo náhodou.

<span id="BKMK_4"></span>
Lepší ochrana digitálního obsahu
--------------------------------

Ochrana digitálního obsahu se musí zlepšit. Přestože žádná forma informací nebude vždy plně chráněna před neoprávněným použitím a žádný přístup nedokáže ochránit data před zneužitím ve všech případech, je nejlepší obranou komplexní řešení, které zabezpečuje informace.

Řešení lepší ochrany informací by jako nedílná součást strategie zabezpečení mělo poskytovat způsoby kontroly, jakým způsobem je obsah používán a distribuován, a to nad rámec jednoduchého řízení přístupu. Řešení lepší ochrany informací by mělo zajišťovat následující funkce:

-   ochrana záznamů a dokumentů organizace na podnikovém intranetu a znemožnění jejich sdílení neoprávněnými uživateli,
-   zabezpečení obsahu a jeho odolnosti proti narušení,
-   ukončení platnosti obsahu na základě případných časových požadavků, a to i v případě, že je obsah odeslán prostřednictvím extranetu jiným organizacím,
-   vyžádání auditovacího sledu, na jehož základě by bylo možné sledovat, kdo získal přístup k obsahu a použil jej.

Služba RMS zajišťuje všechny tyto funkce.
