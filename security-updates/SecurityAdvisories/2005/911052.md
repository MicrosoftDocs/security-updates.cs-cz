---
TOCTitle: 911052
Title: Informační zpravodaj zabezpečení společnosti Microsoft 911052
ms:assetid: 911052
ms:contentKeyID: 61223534
ms:mtpsurl: 'https://technet.microsoft.com/cs-CZ/library/911052(v=Security.10)'
---

Security Advisory

Informační zpravodaj zabezpečení společnosti Microsoft 911052
=============================================================

Odmítnutí služby přiřazení paměti při vzdáleném volání procedur
---------------------------------------------------------------

Publikováno: 16. listopadu 2005

Společnost Microsoft zaznamenala veřejně oznámené zprávy o příkladech kódu, který zneužívá možnou chybu zabezpečení systému Microsoft Windows 2000 Service Pack 4 a Microsoft Windows XP Service Pack 1. Tato chyba zabezpečení by mohla útočníkovi umožnit způsobit odmítnutí služby trvající omezenou dobu.

V systému Windows XP Service Pack 1 by útočník musel mít platná pověření pro přihlášení, aby mohl tuto chybu zabezpečení zneužít. Tuto chybu zabezpečení nemohou zneužít vzdálení ani anonymní uživatelé. Postižená součást je však uživatelům, kteří mají standardní uživatelské účty, k dispozici prostřednictvím vzdáleného přístupu. Zákazníci, kteří mají nainstalovaný systém Windows XP Service Pack 2, nejsou touto chybou zabezpečení postiženi. Touto chybou zabezpečení nejsou postiženi ani zákazníci, kteří používají systém Windows Server 2003 a Windows Server 2003 Service Pack 1.

Společnost Microsoft v současné době nemá informace o aktivním útoku, který by zneužíval tuto chybu zabezpečení, ani o jakémkoli jejím negativním vlivu na zákazníky. Společnost Microsoft ovšem aktivně sleduje tuto situaci, aby mohla informovat zákazníky a poskytovat jim nezbytné rady.

Společnost Microsoft je znepokojena faktem, že informace o nově zjištěné chybě zabezpečení v systému Windows 2000 Service Pack 4 a Windows XP Service Pack 1 nebyly zodpovědně oznámeny, a uživatelé tak zůstali potenciálně ohroženi. I nadále podporujeme zodpovědné oznamování odhalených chyb zabezpečení. Věříme, že obecně uznávaná praxe oznamování chyb zabezpečení přímo výrobci nejlépe prospívá společným zájmům. Tato praxe zajišťuje, že zákazníci obdrží úplné a vysoce kvalitní aktualizace chyb zabezpečení, aniž by byli vystaveni ohrožení ze strany útočníků se zlými úmysly v době, kdy pracujeme na vývoji aktualizace zabezpečení.

Stále doporučujeme zákazníkům, aby se řídili našimi pokyny k ochraně počítače a povolili bránu firewall, získali aktualizace softwaru a nainstalovali antivirový software. Zákazníci mohou získat další informace o těchto krocích na webu [Chraňte svůj počítač](http://www.microsoft.com/cze/security/protect/default.aspx).

Skutečnosti snižující závažnost rizika:

-   V systému Windows XP Service Pack 1 by útočník musel mít platná přihlašovací oprávnění, aby mohl tuto chybu zabezpečení zneužít. Tuto chybu zabezpečení nemohou zneužít vzdálení ani anonymní uživatelé. Postižená součást je však uživatelům, kteří mají standardní uživatelské účty, k dispozici prostřednictvím vzdáleného přístupu. V některých konfiguracích by anonymní uživatel mohl být ověřen jako účet hosta. Další informace získáte v [Informačním zpravodaji zabezpečení společnosti Microsoft 906574](http://www.microsoft.com/cze/security/advisory/909444.mspx).
-   Zákazníci, kteří používají systém Windows XP Service Pack 2, Windows Server 2003 a Windows Server 2003 Service Pack 1, nejsou touto chybou zabezpečení postiženi.
-   Doporučené postupy pro používání brány firewall a standardní konfigurace této brány zajišťují ochranu sítí před útoky pocházejícími z oblasti mimo rozlehlou síť. Je vhodné, aby systémy připojené k Internetu měly přístupný minimální počet portů.

### Obecné informace

Přehled
-------


**Účel tohoto informačního zpravodaje:** Seznámit zákazníky s veřejně známou chybou, upřesnit rozsah a dopad této chyby a poskytnout podrobné pokyny

**Stav informačního zpravodaje:** Zjišťuje se.

**Doporučení:** Přečtěte si navrhované akce a podle potřeby proveďte konfiguraci.

Tento informační zpravodaj se vztahuje k následujícímu softwaru.

|                                       |
|---------------------------------------|
| Související software                  |
| Microsoft Windows 2000 Service Pack 4 |
| Microsoft Windows XP Service Pack 1   |

Nejčastější dotazy
------------------


**Co je cílem tohoto informačního zpravodaje?**    
Společnost Microsoft získala informace o nově zjištěné chybě zabezpečení týkající se odmítnutí služby přidělení paměti v systému Microsoft Windows. Tento problém se týká softwaru uvedeného v části Přehled.

**Co je Vzdálené volání procedur (RPC)?**  
Vzdálené volání procedur (RPC) je protokol používaný operačním systémem Windows. Protokol RPC představuje mechanismus pro komunikaci mezi procesy umožňující programu, který je spuštěn v místním počítači, aby bez problémů získal přístup ke službám ve vzdáleném počítači. Tento protokol je odvozen z protokolu RPC společnosti Open Software Foundation (OSF), avšak obsahuje některá rozšíření přidaná společností Microsoft.

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**    
V současné době probíhá šetření tohoto problému. Je možné, že po dokončení šetření bude vydána aktualizace zabezpečení řešící tuto chybu.

**Jaká je příčina tohoto postižení?**    
Útočník by mohl odesílat speciálně vytvořené nebezpečné pakety do postiženého počítače a potenciálně způsobit dočasné odmítnutí služby.

**K čemu by mohl útočník tuto funkci zneužít?**    
Útočník by mohl odesílat speciálně vytvořené nebezpečné pakety do postiženého počítače a potenciálně způsobit dočasné odmítnutí služby.

Doporučené postupy
------------------


#### Možná zástupná řešení

Společnost Microsoft testovala následující zástupná řešení. Přestože tato zástupná řešení neopravují samotnou chybu zabezpečení, pomáhají blokovat známé způsoby útoku. Případná omezení funkčnosti způsobená daným zástupným řešením jsou uvedena v následující části.

-   **Na ochranu před pokusy o zneužití této chyby zabezpečení pomocí anonymního připojení ze sítě nakonfigurujte klíč registru RestrictAnonymous tak, aby obsahoval více omezení:**

    Ve výchozím nastavení systému Windows 2000 je položka RestrictAnonymous nastavena na hodnotu 0, při níž nejsou omezeni anonymní uživatelé. Při nastavení této položky registru na hodnotu 2 nebude přístup anonymních uživatelů bez explicitních oprávnění povolen. Další informace o nastavení položky registru RestrictAnonymous v systému Windows 2000 získáte [v článku 246261 znalostní báze Microsoft Knowledge Base](http://support.microsoft.com/kb/246261).

    **Dopad tohoto zástupného řešení:** Při nastavení klíče registru RestrictAnonymous na hodnotu 2 nezahrnuje přístupový token vytvořený pro neověřené uživatele skupinu Everyone. Z tohoto důvodu pak přístupový token nemá přístup k prostředkům, u nichž je uděleno oprávnění pro skupinu Everyone. Důsledkem může být nežádoucí chování, protože mnoho služeb systému Windows 2000 i programů jiných výrobců používá anonymní přístup k provádění oprávněných úloh.

-   **Zablokujte u brány firewall následující položky:**

    -   **porty UDP 135, 137, 138 a 445 a porty TCP 135, 139, 445 a 593,**
    -   **veškerá nevyžádaná příchozí data na portech vyšších než 1024,**
    -   **všechny další speciálně nakonfigurované porty protokolu RPC,**
    -   **jsou-li nainstalovány, službu CIS (COM Internet Services) nebo protokol RPC over HTTP, které naslouchají na portech 80 a 443.**

    Tyto porty slouží k navázání připojení pomocí volání RPC. Blokování uvedených portů bránou firewall umožní zabezpečení systémů za touto bránou před zneužitím této chyby zabezpečení. Současně je nutné zablokovat také všechny další speciálně nakonfigurované porty RPC ve vzdáleném systému. Společnost Microsoft doporučuje blokovat veškerou nevyžádanou příchozí komunikaci z Internetu, a zabránit tak útokům využívajícím jiné porty. Další informace o portech, které využívá volání RPC, získáte na následujícím [webu](http://go.microsoft.com/fwlink/?linkid=21312). Další informace o zakázání služby CIS najdete v článku znalostní báze Microsoft Knowledge Base [825819](http://support.microsoft.com/default.aspx?scid=kb;en-us;825819).

-   **Pokud chcete zamezit pokusům o zneužití této chyby zabezpečení pomocí sítě, použijte osobní bránu firewall, jako je například služba** [**Brána firewall pro připojení k Internetu**](http://go.microsoft.com/fwlink/?linkid=33335)**, která je součástí systému Windows XP Service Pack 1.**

    Pokud budete připojení k Internetu chránit pomocí funkce Brána firewall pro připojení k Internetu v systému Windows XP Service Pack 1, budou ve výchozím nastavení blokována nevyžádaná příchozí data. Doporučujeme blokovat veškerou nevyžádanou příchozí komunikaci z Internetu.

    Chcete-li bránu firewall pro připojení k Internetu nakonfigurovat ručně, postupujte následujícím způsobem:

    1.  Klepněte na tlačítko **Start** a potom na příkaz **Ovládací panely**.
    2.  Ve výchozím zobrazení podle kategorií klepněte na odkaz **Připojení k síti a Internetu** a dále na odkaz **Síťová připojení**.
    3.  Klepněte pravým tlačítkem myši na připojení, u kterého chcete bránu firewall pro připojení k Internetu povolit, a potom klepněte na příkaz **Vlastnosti**.
    4.  Klepněte na kartu **Upřesnit**.
    5.  Zaškrtněte políčko **Chránit počítač a síť omezením nebo zabráněním přístupu k tomuto počítači z Internetu** a poté klepněte na tlačítko **OK**.

    **Poznámka:** Pokud chcete povolit komunikaci některých programů a služeb prostřednictvím brány firewall, klepněte na kartě **Upřesnit** na tlačítko **Nastavení** a vyberte požadované programy, protokoly a služby.

-   **Pokud chcete zamezit pokusům o zneužití této chyby zabezpečení pomocí sítě, povolte rozšířený filtr TCP/IP v systémech, které uvedenou funkci podporují.**

    Můžete povolit rozšířený filtr TCP/IP, a zablokovat tak veškerá nevyžádaná příchozí data. Další informace o konfiguraci filtru TCP/IP získáte [v článku 309798 znalostní báze Microsoft Knowledge Base](http://support.microsoft.com/kb/309798).

-   **Pokud chcete zamezit pokusům o zneužití této chyby zabezpečení pomocí sítě, zablokujte v systémech s touto chybou zabezpečení příslušné porty pomocí protokolu IPSec.**

    Protokol IPSec (Internet Protocol security) umožňuje ochranu síťové komunikace. Podrobné informace o protokolu IPSec a nastavení filtrů jsou k dispozici v článcích [313190](http://support.microsoft.com/kb/313190) a [813878 znalostní báze Microsoft Knowledge Base](http://support.microsoft.com/kb/813878).

-   Zákazníci, kteří se domnívají, že mohou být touto možnou chybou zabezpečení postiženi, mohou získat technickou podporu na webu technické podpory společnosti Microsoft. Technická podpora související s aktualizacemi zabezpečení nebo antivirovou podporou je bezplatná. Zákazníci mohou využít kteroukoli z možností mezinárodní technické podpory uvedenou na [webu](http://support.microsoft.com/security)nápovědy a technické podpory k zabezpečení pro domácí uživatele.  
    Všichni zákazníci by si měli nainstalovat nejnovější aktualizace zabezpečení vydané společností Microsoft. Pomohou tak zajistit ochranu svých systémů před pokusy o zneužití. Zákazníci, kteří povolili funkci Automatické aktualizace, automaticky obdrží všechny aktualizace pro systém Windows. Další informace o aktualizacích zabezpečení naleznete na [webu](http://www.microsoft.com/cze/security)pro zabezpečení produktů společnosti Microsoft..
-   **Chraňte svůj počítač**

    Doporučujeme zákazníkům, aby se řídili našimi pokyny k ochraně počítače a povolili bránu firewall, získali aktualizace softwaru a nainstalovali antivirový software. Zákazníci mohou získat další informace o těchto krocích na [webu Chraňte svůj počítač](http://www.microsoft.com/cze/security/protect/default.aspx).

-   Další informace o bezpečném používání Internetu mohou zákazníci získat na[domovské stránce zabezpečení společnosti Microsoft](http://www.microsoft.com/cze/security).
-   **Aktualizujte systém**

    Všichni uživatelé systému Windows by měli nainstalovat nejnovější aktualizace zabezpečení společnosti Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte [web Windows Update](http://windowsupdate.microsoft.com/), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale poté musíte zajistit jejich instalaci.

### Další informace

**Zdroje informací:**

-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [technické podpory společnosti Microsoft](http://support.microsoft.com/).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   <p>16. listopadu 2005: Informační zpravodaj byl publikován.</p>

*Built at 2014-04-18T01:50:00Z-07:00*
