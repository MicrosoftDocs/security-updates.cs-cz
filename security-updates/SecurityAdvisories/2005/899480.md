---
TOCTitle: 899480
Title: Informační zpravodaj zabezpečení společnosti Microsoft 899480
ms:assetid: 899480
ms:contentKeyID: 61223524
ms:mtpsurl: 'https://technet.microsoft.com/cs-CZ/library/899480(v=Security.10)'
---

 

Informační zpravodaj zabezpečení společnosti Microsoft 899480
=============================================================

Chyba zabezpečení v protokolu TCP může způsobit obnovení připojení
------------------------------------------------------------------

Publikováno: 18. května 2005

Společnosti Microsoft získala informace o nově zjištěné chybě zabezpečení v protokolu TCP/IP, síťové součásti systému Microsoft Windows. Společnost Microsoft v současné době nemá informace o útoku, který by oznámenou chybu zabezpečení zneužíval, nebo o jeho dopadu na zákazníky.

Vzdálený útočník by mohl využít některé implementace protokolu TCP k nastavení libovolných hodnot časovače připojení TCP. Útočník, který by tuto chybu zabezpečení zneužil, by mohl způsobit, že postižený systém resetuje existující připojení protokolu TCP. Aby mohla pokračovat normální komunikace, bylo by nutné tato připojení znovu navázat. Tato chyba zabezpečení způsobující odmítnutí služby neumožní útočníkovi spouštět kód ani zvyšovat uživatelská práva. Tento problém nepovažujeme za významné ohrožení zabezpečení Internetu. Podobá se jiným problémům způsobujícím resetování připojení protokolu TCP.  
Změny při vývoji aktualizace Service Pack 2 pro systém Windows, Service Pack 1 pro systém Windows Server 2003 a aktualizace zabezpečení MS05-019 tuto chybu zabezpečení odstranily. Pokud jste nainstalovali některou z těchto aktualizací, jste proti uvedené chybě chráněni a nemusíte provádět žádná další opatření.

Zmírňující faktory:

-   Zákazníci, kteří nainstalovali aktualizaci Windows XP Service Pack 2, Windows Server 2003 Service Pack 1 nebo aktualizaci zabezpečení MS05-019, nejsou uvedenou chybou ohroženi.
-   Aby mohl útočník tuto chybu zabezpečení zneužít, musí nejprve odhadnout nebo zjistit informace o adrese IP a portu zdrojového a cílového počítače existujícího síťového připojení TCP. Touto chybou jsou významněji ohroženy protokoly nebo programy, které udržují dlouhé relace a používají předvídatelné informace protokolu TCP/IP.
-   Tento útok by bylo třeba provést u každého připojení TCP, které má být resetováno. Řada aplikací automaticky obnovuje připojení, která byla resetována.
-   Tento problém se netýká operačních systémů Windows 98, Windows 98 SE a Windows ME.
-   Tento útok je možný pouze v případě, že je povoleno nastavení časového razítka protokolu TCP v registru. Tato možnost je povolena ve výchozím nastavení, lze ji však zakázat. Systémy, ve kterých bylo toto nastavení zakázáno, nejsou touto chybou zabezpečení ohroženy. Další informace o tomto nastavení najdete na následujícím [webu](http://www.microsoft.com/resources/documentation/windows/2000/server/reskit/en-us/regentry/58800.asp).

Upozorňujeme zákazníky, že je plánováno nové vydání bulletinu zabezpečení MS05-019 v červnu 2005. Původní aktualizace zabezpečení úspěšně řeší chyby zabezpečení popsané v tomto bulletinu zabezpečení i chyby uvedené v tomto informačním zpravodaji. Při použití původní aktualizace zabezpečení však dochází k určitému známému problému se síťovým připojením, který se týká určitého typu konfigurace sítě. Zákazníci, u nichž dochází k problémům popsaným v [článku 898060 znalostní báze Microsoft Knowledge Base](http://support.microsoft.com/kb/898060/cs), by měli problémy se síťovým připojením řešit pomocí dokumentovaných kroků až do nového vydání této aktualizace zabezpečení. Pokud k těmto problémům se síťovým připojením ve vašem prostředí nedochází, doporučujeme nainstalovat aktuálně dostupnou aktualizaci zabezpečení zajišťující ochranu před chybami zabezpečení popsanými v tomto informačním zpravodaji a v původním bulletinu zabezpečení.

### Obecné informace

Přehled
-------


**Účel informačního zpravodaje:** Oznámení o dostupnosti aktualizace zabezpečení umožňující ochranu před tímto ohrožením.

**Stav informačního zpravodaje:** Informační zpravodaj byl publikován. Tomuto problému je věnována část bulletinu zabezpečení MS05-019, a proto není nutná další aktualizace.

**Doporučení:** Nainstalujte aktualizaci zabezpečení [MS05-019](http://technet.microsoft.com/security/bulletin/ms05_019), [Service Pack 2 pro systém Windows XP](http://www.microsoft.com/cze/windows/xp/sp2/default.mspx) nebo [Service Pack 1 pro systém Windows Server 2003](http://www.microsoft.com/cze/windowsserver2003/downloads/servicepacks/sp1/default.mspx).

| Odkazy                       | Identifikace                                                                                                                                                                                                                               |
|------------------------------|--------------------------------------------------------------------------------------------------------------------------------------------------------------------------------------------------------------------------------------------|
| **Odkaz na organizaci CERT** | [**VU\#637934**](http://www.kb.cert.org/vuls/id/637934)                                                                                                                                                                                    |
| **Odkaz na seznam CVE**      | [CAN-2005-0356](http://www.cve.mitre.org/cgi-bin/cvename.cgi?name=can-2005-0356)                                                                                                                                                           |
| **Bulletin zabezpečení**     | [**MS05-019**](http://technet.microsoft.com/security/bulletin/ms05_019)                                                                                                                                                                    |
| **Aktualizace Service Pack** | [Service Pack 2 pro systém Windows XP](http://www.microsoft.com/cze/windows/xp/sp2/default.mspx) a [Service Pack 1 pro systém Windows Server 2003](http://www.microsoft.com/cze/windowsserver2003/downloads/servicepacks/sp1/default.mspx) |

|                                                                |
|----------------------------------------------------------------|
| Související software                                           |
| Microsoft Windows 2000 Service Pack 3                          |
| Microsoft Windows 2000 Service Pack 4                          |
| Microsoft Windows XP Service Pack 1                            |
| Microsoft Windows XP 64-Bit Edition Service Pack 1 (Itanium)   |
| Microsoft Windows XP 64-Bit Edition Version 2003 (Itanium)     |
| Microsoft Windows Server 2003                                  |
| Microsoft Windows Server 2003 pro systémy s procesorem Itanium |

Nejčastější dotazy
------------------


**Co je cílem tohoto informačního zpravodaje?**  
Společnost Microsoft získala informace o nově zjištěné chybě zabezpečení v protokolu TCP/IP, síťové součásti systému Microsoft Windows. Tento problém se týká softwaru uvedeného v části Přehled. Jeho rozsah je podobný jiným problémům způsobujícím resetování připojení TCP.

**Jedná se o chybu zabezpečení, která vyžaduje vydání nové aktualizace zabezpečení společnosti Microsoft?**  
Ne. Zákazníci, kteří nainstalovali aktualizaci Windows XP Service Pack 2, Windows Server 2003 Service Pack 1 nebo aktualizaci zabezpečení MS05-019, nejsou uvedenou chybou ohroženi. Není nutná žádná další aktualizace.

**Jaká je příčina tohoto ohrožení?**  
Vzdálený útočník by mohl využít některé implementace protokolu TCP k nastavení libovolných hodnot časovače připojení TCP. Útočník, který by tuto chybu zabezpečení zneužil, by mohl způsobit, že postižený systém resetuje existující připojení protokolu TCP. Aby mohla pokračovat normální komunikace, bylo by nutné tato připojení znovu navázat. Tato chyba zabezpečení způsobující odmítnutí služby neumožňuje útočníkovi spouštět kód ani zvyšovat uživatelská práva. Tento problém nepovažujeme za významné ohrožení zabezpečení Internetu.

**K čemu by mohl útočník tuto funkci zneužít?**  
Útočník, který by tuto chybu zabezpečení zneužil, by mohl způsobit, že postižený systém resetuje připojení TCP.

**Bude tato chyba zabezpečení dokumentována v bulletinu zabezpečení MS05-019?**  
Ne. Tuto chybu zabezpečení nelze zneužít v plně aktualizovaných systémech. Není nutná žádná další aktualizace zabezpečení, a proto není třeba aktualizovat vydaný bulletin zabezpečení.

Doporučené postupy
------------------


-   **Chraňte svůj počítač**

    Doporučujeme zákazníkům, aby se řídili našimi pokyny k ochraně počítače a povolili bránu firewall, získali aktualizace softwaru a nainstalovali antivirový software. Zákazníci mohou získat další informace o těchto krocích na [webu Chraňte svůj počítač](http://www.microsoft.com/cze/security/protect).

-   **Zajištění aktuálnosti systému Windows**

    Všichni uživatelé systému Windows by měli nainstalovat nejnovější aktualizace zabezpečení společnosti Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte [web Windows Update](http://update.microsoft.com/microsoftupdate//), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnuta funkce Automatické aktualizace, obdržíte aktualizace při jejich vydání, ale musíte se ujistit, že byly nainstalovány.

-   **Zakázání použití časového razítka protokolu TCP**

    Zákazníci, kteří nemohou nainstalovat aktualizaci [MS05-019](http://technet.microsoft.com/security/bulletin/ms05_019), Windows XP [Service Pack 2](http://www.microsoft.com/cze/windows/xp/sp2/default.mspx) nebo Windows Server 2003 [Service Pack 1](http://www.microsoft.com/cze/windowsserver2003/downloads/servicepacks/sp1/default.mspx), se mohou proti uvedené chybě chránit zakázáním použití časového razítka protokolu TCP. Aby bylo možné provést tento útok, musí být povolen klíč registru časového razítka TCP. Další informace o tomto nastavení najdete na následujícím [webu](http://www.microsoft.com/resources/documentation/windows/2000/server/reskit/en-us/regentry/58800.asp). Doporučujeme tuto možnost zakázat použitím hodnoty 0. Po zakázání tohoto nastavení pravděpodobně nebude v prostředí s velkou šířkou pásma možné nastavit velká okna rámců protokolu TCP.

### Další informace

**Zdroje informací:**

-   Zpětnou vazbu můžete poskytnout vyplněním formuláře na následujícím [webu](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Zákazníci v USA a Kanadě mohou získat technickou podporu prostřednictvím služeb [Microsoft Product Support Services](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/?ln=cs).
-   Ostatní zákazníci získají technickou podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   <p>19. května 2005: Informační zpravodaj byl publikován.</p>

*Built at 2014-04-18T01:50:00Z-07:00*
