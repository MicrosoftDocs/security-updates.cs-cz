---
TOCTitle: 974926
Title: Informační zpravodaj zabezpečení společnosti Microsoft 974926
ms:assetid: 974926
ms:contentKeyID: 61223603
ms:mtpsurl: 'https://technet.microsoft.com/cs-CZ/library/974926(v=Security.10)'
---

Security Advisory

Informační zpravodaj zabezpečení společnosti Microsoft 974926
=============================================================

Útoky na Integrované ověřování systému Windows využívající přenášení pověření
-----------------------------------------------------------------------------

Publikováno: 8. prosince 2009

**Verze:** 1.0

Tento informační zpravodaj se týká možných útoků, které ovlivňují zpracování pověření pomocí Integrovaného ověřování systému Windows, a mechanismů vydaných společností Microsoft pro zákazníky za účelem ochrany před těmito útoky.

U těchto útoků by útočník, který je schopen získat pověření pro ověřování uživatele přenášená mezi klientem a serverem, mohl reflektovat tato pověření zpět do služby spuštěné v klientském počítači nebo je předat na jiný server, na němž má klient platný účet. Útočník by se tak mohl vydávat za klienta a získat přístup k těmto prostředkům. Vzhledem k tomu, že je pro pověření Integrovaného ověřování systému Windows použit algoritmus hash, nemůže útočník tento způsob využít k získání aktuálního uživatelského jména a hesla.

V závislosti na scénáři a použití dalších způsobů útoku může útočník získat pověření pro ověřování v rámci hranic zabezpečení organizace i mimo ně a využít je k získání neoprávněného přístupu k prostředkům.

Společnost Microsoft řeší možný dopad těchto problémů na různých úrovních a chce informovat své zákazníky o nástrojích určených k řešení těchto problémů a o dopadu použití těchto nástrojů. Tento informační zpravodaj obsahuje informace o opatřeních přijatých společností Microsoft za účelem zvýšení ochrany pověření pro Integrované ověřování systému Windows a o tom, jak mohou zákazníci tyto možnosti zabezpečení použít.

Skutečnosti snižující závažnost rizika:

-   Aby mohlo dojít k přenosu pověření, musel by útočník k provedení útoku prostředníkem úspěšně zneužít jiné chyby zabezpečení nebo pomocí sociotechnického útoku přesvědčit oběť, aby se připojila k serveru, který útočník kontroluje, například odesláním odkazu ve škodlivé e-mailové zprávě.
-   Aplikace Internet Explorer za žádných okolností neodesílá automaticky pověření serverům hostovaným v zóně Internetu pomocí protokolu HTTP. To snižuje riziko, že útočník v této zóně může předat nebo reflektovat pověření.
-   Aby byl útok reflexe úspěšný, musí být povolen příchozí přenos do klientského systému. Nejčastějším způsobem útoku je protokol SMB, neboť umožňuje Integrované ověřování systému Windows. Hostitelé za branou firewall, která blokuje přenos SMB, nebo hostitelé blokující přenos SMB pomocí hostitelské brány firewall nebudou ohroženi nejčastějšími útoky reflexe protokolu NTLM, jejichž cílem je protokol SMB.

### Obecné informace

Přehled
-------


**Účel tohoto informačního zpravodaje:** Vysvětlení opatření přijatých společností Microsoft za účelem zvýšení ochrany uživatelských pověření při použití Integrovaného ověřování systému Windows

**Stav informačního zpravodaje:** Informační zpravodaj byl publikován.

**Doporučení:** Přečtěte si navrhované akce a podle potřeby proveďte konfiguraci.

| Odkazy                                             | Identifikace |
|----------------------------------------------------|--------------|
| **Článek znalostní báze Microsoft Knowledge Base** | 974926       |

<p></p>

Tento informační zpravodaj se vztahuje k následujícímu softwaru.

 
<p></p>
<table style="border:1px solid black;">
<colgroup>
<col width="100%" />
</colgroup>
<tbody>
<tr class="odd">
<td style="border:1px solid black;">**Software obsahující tuto chybu**</td>
</tr>
<tr class="even">
<td style="border:1px solid black;">Windows XP Service Pack 2 a Windows XP Service Pack 3<br/>
Windows XP pro systémy s procesorem x64 Service Pack 2<br/><br/>
Windows Server 2003 Service Pack 2<br/><br/>
Windows Server 2003 pro systémy s procesorem x64 Service Pack 2<br/><br/>
Windows Server 2003 pro systémy s procesorem Itanium Service Pack 2, Windows Vista, Windows Vista Service Pack 1 a Windows Vista Service Pack 2<br/><br/>
Windows Vista x64 Edition, Windows Vista x64 Edition Service Pack 1 a Windows Vista x64 Edition Service Pack 2<br/><br/>
Windows Server 2008 pro 32bitové systémy a Windows Server 2008 pro 32bitové systémy Service Pack 2<br/><br/>
Windows Server 2008 pro systémy s procesorem x64 a Windows Server 2008 pro systémy s procesorem x64 Service Pack 2<br/><br/>
Windows Server 2008 pro systémy s procesorem Itanium a Windows Server 2008 pro systémy s procesorem Itanium Service Pack 2<br/><br/>
Windows 7 pro 32bitové systémy\*<br/><br/>
Windows 7 pro systémy s procesorem x64\*<br/><br/>
Windows Server 2008 R2 pro systémy s procesorem x64\*<br/><br/>
Windows Server 2008 R2 pro systémy s procesorem Itanium*</td>
</tr>
</tbody>
</table>
<p></p>
 

\*Systémy Windows 7 a Windows Server 2008 R2 poskytují rozšířenou ochranu pro ověřování jako funkci rozhraní SSPI (Security Support Provider Interface). Aplikace spuštěné na těchto platformách mohou být nadále ohroženy útoky využívajícími přenosu pověření, pokud operační systém nebo aplikace nejsou nakonfigurovány pro podporu této funkce. Ve výchozím nastavení není rozšířená ochrana pro ověřování povolena.

Nejčastější dotazy
------------------


**Co je cílem tohoto informačního zpravodaje?**  
Tento informační zpravodaj zabezpečení poskytuje komplexní pohled na strategii, kterou společnost Microsoft používá k ochraně proti přenosu pověření. Obsahuje přehled aktuálně dostupných aktualizací, které komplexně řeší tento problém.

**Jaká je příčina tohoto ohrožení?**  
Tento informační zpravodaj zabezpečení řeší možné útoky využívající přenosu oprávnění. K těmto útokům dochází v případě, že se útočníkovi podaří získat pověření pro ověření, například pomocí útoku prostředníkem nebo tím, že přesvědčí uživatele ke kliknutí na určitý odkaz. Pomocí tohoto odkazu by mohl klient získat přístup k útočníkem ovládané službě, která vyžaduje ověření uživatele pomocí Integrovaného ověřování systému Windows.

Zde jsou formy útoků využívající přenášení pověření uvedené v tomto informačním zpravodaji:

-   *Předávání pověření:* pověření domény získaná útočníkem lze použít k přihlášení k jiným službám, o nichž je známo, že k nim má oběť přístup. Útočník může poté získat stejná oprávnění, jako jsou oprávnění oběti v cílové službě.
-   *Reflexe pověření:* pověření domény získaná útočníkem lze použít ke zpětnému přihlášení k počítači oběti. Útočník by poté získal v tomto počítači stejná oprávnění, jako jsou oprávnění oběti.

Aby byly tyto útoky úspěšné, je třeba, aby se uživatel přihlásil k serveru útočníka. Toho lze dosáhnout pomocí útoků, při nichž se útočník nachází v místní síti, například poškozením mezipaměti protokolu ARP (Address Resolution Protocol).

Dopad těchto útoků se zhorší v případě, že útočník přesvědčí uživatele, aby se připojil k serveru mimo hranice organizace. Zde jsou konkrétní scénáře, které mohou tento stav způsobit:

-   *Zobecňování DNS*: klientská funkce DNS systému Windows umožňující klientům DNS systému Windows řešit dotazy DNS na nekvalifikované názvy hostitelů tvořené jedním označením. Uživatel se zlými úmysly by mohl zaregistrovat specifický název hostitele mimo hranice organizace, který může být v případě, že jsou klienti nesprávně nakonfigurováni, neúmyslně kontaktován klientem, pokud je zobecněn mimo hranice organizace a zároveň dojde k pokusu o přístup k názvu hostitele.
-   *Falšování identity DNS*: útočník zneužívající chyby zabezpečení v DNS (Domain Name System) systému Windows, který by mohl umožnit falšování identity. Tyto útoky by mohly umožnit vzdálenému útočníkovi přesměrovat síťovou komunikaci určenou pro systémy v Internetu do systému útočníka.
-   *Falšování identity služby NBNS (NetBIOS Name Service)*: uživatel se nechá přesvědčit ke spuštění speciálně vytvořeného apletu aktivního kódu (například v jazyce Java nebo Flash), který by inicioval dotaz na místní název hostitele, a následně přinese klientovi se vzdálenou IP adresou zfalšované odezvy služby NBNS. Po připojení k tomuto názvu hostitele by je klient považoval za místní počítač a pokusil by se použít pověření Integrovaného ověřování systému Windows, čímž by tato pověření vystavil vzdálenému útočníkovi.

Společnost Microsoft vydala několik aktualizací, které pomáhají řešit tyto scénáře a účelem tohoto informačního zpravodaje je shrnout možnosti, jak mohou zákazníci nejlépe vyhodnotit riziko a problémy ve svém konkrétním scénáři nasazení.

**Co je Integrované ověřování systému Windows?**  
Pomocí Integrovaného ověřování systému Windows (dříve pod názvem NTLM a také známé jako protokol ověřování pomocí výzvy a odezvy systému Windows NT) je pro uživatelské jméno a heslo (pověření) před odesláním v síti použit algoritmus hash. Povolíte-li Integrované ověřování systému Windows, prokáže klient znalost svého hesla výměnou šifrovaných informací pomocí algoritmu hash s vaším webovým serverem. Integrované ověřování systému Windows zahrnuje metody ověřování Negotiate, Kerberos a NTLM.

**Co je útok prostředníkem (man-in-the-middle)?**  
K útoku prostředníkem (man-in-the-middle) dojde v případě, že útočník přesměruje komunikaci mezi dvěma uživateli pomocí svého počítače, aniž by tyto dva komunikující uživatele znal. Útočník může sledovat a číst data před jejich odesláním zamýšlenému příjemci. Jednotliví uživatelé v komunikaci nevědomě odesílají a přijímají data od útočníka, přičemž se domnívají, že komunikují pouze se zamýšleným uživatelem.

**Jaká opatření přijala společnost Microsoft pro znemožnění útoků falšování identity ve službě DNS?**  
Pro znemožnění útoků falšování identity ve službě DNS vydala společnost Microsoft následující bulletiny zabezpečení:

-   [MS08-037](http://technet.microsoft.com/security/bulletin/ms08-037) řeší dvě chyby zabezpečení, které mohou umožnit útočníkovi falšovat záznamy DNS a vložit je do mezipaměti serveru DNS.
-   [MS09-008](http://technet.microsoft.com/security/bulletin/ms09-008) řeší dvě chyby zabezpečení, které mohou umožnit útočníkovi falšovat záznamy DNS a vložit je do mezipaměti serveru DNS. Dále řeší dvě chyby zabezpečení umožňující útočníkovi registrovat názvy hostitelů týkající se síťové infrastruktury (WPAD a ISATAP), které by bylo možné využít pro další útoky.

**Jaká opatření přijala společnost Microsoft pro znemožnění útoků falšování identity ve službě NBNS?**  
Společnost Microsoft na základě spolupráce s dodavateli třetích stran, kteří byli touto chybou ohroženi, dokázala proti tomuto způsobu útoku implementovat určité opatření. Tento problém je řešen v bulletinu zabezpečení společnosti Adobe [APSB08-11](http://www.adobe.com/support/security/bulletins/apsb08-11.html) (pojednává o programu Adobe Flash Player) a v oznámení společnosti Sun [103079](http://sunsolve.sun.com/search/document.do?assetkey=1-26-103079-1) (pojednává o běhovém prostředí Sun Java Runtime Environment).

**Co je poškození mezipaměti protokolu ARP (Address Resolution Protocol)?**  
Poškozením mezipaměti protokolu ARP je útok z počítače útočníka, který se nachází ve stejné podsíti jako oběť a který odesílá zfalšované nebo bezdůvodné odezvy protokolu ARP. Ty se obvykle pokusí přesvědčit klienty, že počítač útočníka je výchozí branou v síti a počítač oběti pak odešle informace namísto bráně útočníkovi. Tento útok lze využít pro provedení útoku prostředníkem.

**Co je protokol TLS (Transport Layer Security)?**  
Protokol TLS (Transport Layer Security) typu handshake slouží k ověření a výměně klíčů, což je nezbytné pro vytvoření nebo pokračování zabezpečených relací. Při vytváření zabezpečené relace řídí protokol handshake následující:

-   vyjednávání šifrovací sady,
-   ověřování serveru a volitelně i klienta,
-   výměnu informací klíče relace.

Další informace naleznete na webu TechNet v článku [How TLS/SSL works](http://technet.microsoft.com/en-us/library/cc783349(ws.10).aspx) (Funkce protokolů TLS/SSL).

**Kterých verzí systému Windows se tento informační zpravodaj týká?**  
Předávání a reflexe pověření představuje nebezpečí pro všechny platformy, na nichž lze provádět Integrované ověřování systémem Windows. Funkce rozšířené ochrany pro ověřování je součástí systému Windows 7 a Windows Server 2008 R2 a je dostupná i pro systémy Windows XP, Windows Server 2003, Windows Vista a Windows Server 2008 v aktualizaci nesouvisející se zabezpečením, která byla vydána jako informační zpravodaj zabezpečení [973881](http://technet.microsoft.com/security/advisory/973811). Chcete-li zajistit naprostou ochranu ověřovacích pověření, bude nadále třeba na těchto platformách k tomuto mechanismu používat určité aplikace. Funkce rozšířené ochrany není dostupná pro platformu Microsoft Windows 2000.

**Jaká opatření přijala společnost Microsoft pro znemožnění útoků využívajících reflexe pověření?**  
Aplikace jsou chráněny před útoky využívajícími reflexe pověření, pokud při ověřování ve službě náležitě využívají hlavní název služby (SPN).

Před publikací tohoto informačního zpravodaje zabezpečení vydala společnost Microsoft následující aktualizace zabezpečení, které zajišťují, že všechny součásti systému Windows a aplikace společnosti Microsoft budou používat tento mechanismus k zajištění ochrany před útoky využívajícími reflexe pověření.

-   Bulletin zabezpečení společnosti Microsoft [MS08-068](http://technet.microsoft.com/security/bulletin/ms08-068) řeší reflexi pověření po připojení k serveru SMB útočníka.
-   Bulletin zabezpečení společnosti Microsoft [MS08-076](http://technet.microsoft.com/security/bulletin/ms08-076) řeší reflexi pověření po připojení k serveru Windows Media útočníka.
-   Bulletin zabezpečení společnosti Microsoft [MS09-013](http://technet.microsoft.com/security/bulletin/ms09-013) řeší reflexi pověření po připojení k webovému serveru útočníka pomocí rozhraní WAPI (WinHTTP Application Programming Interface).
-   Bulletin zabezpečení společnosti Microsoft [MS09-014](http://technet.microsoft.com/security/bulletin/ms09-014) řeší reflexi pověření po připojení k webovému serveru útočníka pomocí rozhraní WAPI (WinINET Application Programming Interface).
-   Bulletin zabezpečení společnosti Microsoft [MS09-042](http://technet.microsoft.com/security/bulletin/ms09-042) řeší reflexi pověření po připojení k serveru Telnet útočníka.

**Jaká opatření přijala společnost Microsoft pro znemožnění útoků využívajících předání pověření?**  
Určitou ochranu před předáním pověření zajišťuje rozhraní SSPI (Security Support Provider Interface) systému Windows. Toto rozhraní bylo implementováno do systému Windows 7 a Windows Server 2008 R2 a je dostupné jako aktualizace nesouvisející se zabezpečením pro systémy Windows XP, Windows Server 2003, Windows Vista a Windows Server 2008.

Pro zajištění ochrany je třeba nasadit další aktualizace nesouvisející se zabezpečením, které poskytují stejnou ochranu pro určité komponenty a aplikace klienta a serveru. Tato funkce používá změny ověření u klienta i serveru a měla by být nasazena se vší opatrností. Další informace o rozšířené ochraně pro ověřování a aktualizacích nesouvisejících se zabezpečením vydaných pro implementaci tohoto mechanismu naleznete v [informačním zpravodaji zabezpečení společnosti Microsoft 973811](http://technet.microsoft.com/security/advisory/973811).

**Jak tyto aktualizace řeší útoky využívající předání pověření pro ověřování?**  
Aktualizace pro rozhraní SSPI nesouvisející se zabezpečením ([Informační zpravodaj zabezpečení společnosti Microsoft 973811](http://technet.microsoft.com/security/advisory/973811)) upravuje rozhraní SSPI rozšířením aktuálního mechanismu Integrovaného ověřování systému Windows (IWA). Požadavky na ověření jsou tak spojeny s hlavními názvy služeb (SPN) serveru, ke kterému se klient pokouší připojit, a s vnějším kanálem TLS (Transport Layer Security), prostřednictvím kterého dochází k ověřování IWA, pokud takový kanál existuje. Jedná se o základní aktualizaci, která neřeší samotnou chybu zabezpečení, ale je nasazena jako volitelná funkce, kterou dodavatelé aplikací mohou konfigurovat.

Tyto aktualizace nesouvisející se zabezpečením určené pro konkrétní aplikace upravují jednotlivé součásti systému, které provádějí Integrované ověřování systému Windows, takže používají ochranný mechanismus implementovaný aktualizací nesouvisející se zabezpečením vrstvy 1. Další informace o povolení rozšířené ochrany pro ověřování naleznete v [informačním zpravodaji zabezpečení společnosti Microsoft 973999](http://technet.microsoft.com/security/advisory/973999) a odpovídajícím článku [973999 znalostní báze Microsoft Knowledge Base](http://support.microsoft.com/kb/973999).

**Jaká opatření přijala společnost Microsoft pro vyřešení zobecňování DNS?**  
Zobecňování DNS lze použít jako způsob útoku, který zneužívá tuto chybu zabezpečení mimo podnikovou síť. Zobecňování je klientská funkce DNS systému Windows umožňující klientům DNS systému Windows řešit dotazy DNS na nekvalifikované názvy hostitelů tvořené jedním označením. Dotazy jsou konstruovány připojením přípony PDS (Primary DNS Suffix) k názvu hostitele. Dotaz se opakuje, přičemž se v příponě PDS systematicky odebírá označení, které se nachází nejvíce vlevo, dokud nedojde k přeložení názvu ve tvaru název hostitele a zbývající přípona PDS, nebo dokud ve zkrácené příponě PDS nezůstanou jen dvě označení. Například klienti systému Windows hledající název „Single-label“ v doméně western.corp.contoso.co.us budou postupně zadávat dotazy na názvy Single-label.western.corp.contoso.co.us, Single-label.corp.contoso.co.us, Single-label.contoso.co.us a potom Single-label.co.us, dokud nebude nalezen systém, který je řešením dotazu. Tento proces se označuje jako zobecňování.

Útočník by mohl být hostitelem serveru s názvem tvořeným jedním označením mimo hranice dané organizace a prostřednictvím zobecňování DNS by mohl úspěšně přimět klienta DNS systému Windows k tomu, aby se k němu připojil, jako by se jednalo o interní systém v rámci organizace. Jestliže je například přípona serveru DNS corp.contoso.co.us a dojde k pokusu o přeložení nekvalifikovaného názvu hostitele „Single-label“, pak se nástroj DNS Resolver pokusí o název Single-label.corp.contoso.co.us. Jestliže takovou doménu nenajde, pokusí se pomocí zobecňování DNS vyřešit doménu Single-label.contoso.co.us. Pokud nenajde ani tuto, pokusí se nalézt Single-label.co.us, což je mimo doménu contoso.co.us. Tento proces se označuje jako zobecňování.

Příklad: Pokud je název tohoto hostitele WPAD, útočník by mohl pomocí škodlivého souboru služby [automatického zjišťování proxy serveru](http://msdn.microsoft.com/en-us/library/aa384240(vs.85).aspx) nakonfigurovat nastavení proxy serveru.

Společnost Microsoft vydala [Informační zpravodaj zabezpečení 971888](http://technet.microsoft.com/security/advisory/971888) a související aktualizaci poskytující organizacím vyšší kontrolu nad prováděním zobecňování DNS prostřednictvím klientů systému Windows. Tato aktualizace umožňuje organizacím zabránit klientům v zobecňování mimo organizaci.

**Jak mohou vývojáři třetích stran pomoci vyřešit přenášení pověření?**  
Vývojáři třetích stran by měli zvážit implementaci rozšířené ochrany pro ověřování připojením se k tomuto novému mechanismu ochrany popsanému v [Informačním zpravodaji zabezpečení společnosti Microsoft (973811)](http://technet.microsoft.com/security/advisory/973811).

Další informace o tom, jak se mohou vývojáři třetích stran připojit k tomuto mechanismu, naleznete na webu MSDN v článku [Integrated Windows Authentication with Extended Protection](http://msdn.microsoft.com/en-us/library/dd639324.aspx) (Integrované ověřování systému Windows s rozšířenou ochranou).

**Co je hlavní název služby (SPN)?**  
Hlavní název služby (SPN) je název, kterým klient jedinečně identifikuje instanci služby. Pokud nainstalujete do počítačů v síti více instancí určité služby, každá instance musí mít svůj hlavní název služby (SPN). Daná instance služby může mít více hlavních názvů (SPN), pokud existuje více názvů, které mohou klienti používat pro ověření. Hlavní název služby (SPN) například obsahuje název hostitelského počítače, ve kterém je spuštěna instance služby, takže instance služby může registrovat hlavní název služby (SPN) pro každý název nebo alias svého hostitele.

Doporučené postupy
------------------


-   **Přečtěte si informační zpravodaj zabezpečení společnosti Microsoft** [**9738**](http://technet.microsoft.com/security/advisory/973811) **11 („Rozšířená ochrana pro ověřování v systému Windows“) a implementujte související aktualizace**  
    Tento informační zpravodaj zabezpečení oznamuje vydání aktualizací nesouvisejících se zabezpečením, které umožňují implementaci rozšířené ochrany pro ověřování. Tato funkce pomáhá chránit pokusy o ověření před přenášením pověření.
-   **Přečtěte si informační zpravodaj zabezpečení společnosti Microsoft** [**971888**](http://technet.microsoft.com/security/advisory/971888) **„Aktualizace zobecňování DNS“)**  
    Tento informační zpravodaj zabezpečení oznamuje vydání volitelné aktualizace nesouvisející se zabezpečením, která umožňuje správcům systému konfigurovat zobecňování DNS s větší přesností.
-   **Přečtěte si článek znalostní báze Microsoft Knowledge Base související s tímto zpravodajem**  
    **Uživatelé, kteří se chtějí dozvědět další informace o tomto informačním zpravodaji zabezpečení, by si měli přečíst** [článek 974926 znalostní báze Microsoft Knowledge Base](http://support.microsoft.com/kb/974926).
-   **Chraňte svůj počítač**  
    **Doporučujeme zákazníkům**, aby se řídili pokyny k ochraně počítače a povolili bránu firewall, získali aktualizace softwaru a nainstalovali antivirový software. Zákazníci mohou získat další informace o těchto krocích na webu [Chraňte svůj počítač](http://www.microsoft.com/protect/computer/default.mspx).
-   Další informace o bezpečném používání Internetu mohou zákazníci získat na webu [Microsoft Security Central](http://www.microsoft.com/security/default.mspx).
-   **Aktualizujte systém Windows**  
    **Všichni uživatelé systému Windows by měli použít nejnovější aktualizace zabezpečení Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte web** [Windows Update](http://windowsupdate.microsoft.com/), nechte vyhledat dostupné aktualizace pro počítač a nainstalujte všechny nabízené důležité aktualizace. Pokud je zapnutá funkce Automatické aktualizace, obdržíte aktualizace při jejich vydání, ale musíte se přesvědčit, že jste je nainstalovali.

#### Možná zástupná řešení

Existují různá zástupná řešení, která umožňují ochranu systémů před útoky reflexe pověření nebo útoky předávání pověření. Společnost Microsoft testovala následující zástupná řešení. Přestože tato zástupná řešení neopravují samotnou chybu zabezpečení, pomáhají blokovat známé způsoby útoku. Případná omezení funkčnosti způsobená daným zástupným řešením jsou uvedena v následující části.

#### Zablokování portů TCP 139 a 445 u brány firewall

V případě útoků reflexe pověření budou příchozí připojení využívající přenesená pověření zajišťována prostřednictvím služby SMB nebo RPC. Blokování portů TCP 139 a 445 bránou firewall umožní zabezpečení systémů za touto bránou před zneužitím této chyby zabezpečení. Společnost Microsoft doporučuje blokovat veškerou nevyžádanou příchozí komunikaci z Internetu, a zabránit tak útokům využívajícím jiné porty. Další informace o portech najdete v části [Přiřazení portů TCP a UDP](http://go.microsoft.com/fwlink/?linkid=21312).

**Dopad tohoto zástupného řešení:** Několik služeb systému Windows používá postižené porty. Zablokování připojení k portům může znemožnit používání různých aplikací a služeb. Následuje seznam některých aplikací nebo služeb, kterých se to může týkat.

-   Aplikace používající protokol SMB (CIFS)
-   Aplikace využívající přihrádky pošty nebo pojmenované kanály (volání RPC přes protokol SMB)
-   Server (Sdílení souborů a tiskáren)
-   Zásady skupiny
-   Přihlašování k síti
-   Systém souborů DFS (Distributed File System)
-   Správa licencí Terminálového serveru
-   Služba zařazování tisku
-   Služba Prohledávání počítačů
-   Lokátor služby Vzdáleného volání procedur (RPC)
-   Služba Fax
-   Služba indexování
-   Výstrahy a protokolování výkonu
-   Systems Management Server
-   Služba protokolování licencí

#### Povolení podepisování pomocí protokolu SMB

Povolení podepisování pomocí protokolu SMB zabraňuje útočníkovi spuštění kódu v kontextu přihlášeného uživatele. Podepisování pomocí protokolu SMB umožňuje vzájemné ověření a ověřování zpráv vložením digitálního podpisu do každého protokolu SMB, který je poté ověřen klientem i serverem. Společnost Microsoft pro konfiguraci podepisování pomocí protokolu SMB doporučuje použití zásad skupiny.

Podrobné pokyny pro použití zásady skupiny k povolení a zakázání podepisování pomocí protokolu SMB v systémech Microsoft Windows 2000, Windows XP a Windows Server 2003 naleznete v [článku 887429 znalostní báze Microsoft Knowledge Base](http://support.microsoft.com/kb/887429). Pokyny, které [článek 887429 znalostní báze Microsoft Knowledge Base](http://support.microsoft.com/kb/887429) uvádí pro systémy Windows XP a Windows Server 2003, se týkají také systémů Windows Vista a Windows Server 2008.

**Dopad tohoto zástupného řešení:** Použití podepisování paketů pomocí protokolu SMB může snížit výkon služby souborových transakcí. Počítače, na kterých byla tato zásada nastavena, nebudou komunikovat s počítači, které nemají povoleno podepisování paketů na straně klienta. Další informace o podepisování pomocí protokolu SMB a možných dopadech získáte v části [Microsoft network server: Digitálně podepsaná komunikace (vždy)](http://technet.microsoft.com/en-us/library/cc786681.aspx).

### Další informace

**Zdroje informací:**

-   Zpětnou vazbu můžete poskytnout vyplněním formuláře na webu [Pomoc a podpora společnosti Microsoft: Kontaktujte nás](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   V1.0 (8. prosince 2009): Informační zpravodaj byl publikován.

*Built at 2014-04-18T01:50:00Z-07:00*
