---
TOCTitle: 904420
Title: Informační zpravodaj zabezpečení společnosti Microsoft 904420
ms:assetid: 904420
ms:contentKeyID: 61223528
ms:mtpsurl: 'https://technet.microsoft.com/cs-CZ/library/904420(v=Security.10)'
---

 

Informační zpravodaj zabezpečení společnosti Microsoft 904420
=============================================================

Win32/Mywife.E@mm
-----------------

Publikováno: 30. ledna 2006 | Aktualizováno: 1. února 2006

Společnost Microsoft chce upozornit zákazníky na variantu škodlivého softwaru (neboli malwaru), umožňujícího odesílání hromadné korespondence, s názvem Win32/Mywife.E@mm. Tento škodlivý software se prostřednictvím sociotechnického útoku pokouší navést uživatele k otevření souboru přiloženého k e-mailové zprávě. Otevře-li příjemce soubor, škodlivý software se sám začne rozesílat na všechny adresy, které jsou obsaženy v adresáři systému. Škodlivý software se také rozšíří do zapisovatelných sdílených síťových složek v systémech, u kterých není definováno heslo správce.

Zákazníci používající systém Windows XP Service Pack 1, Windows XP Service Pack 2, Windows Server 2003 nebo Windows Server 2003 Service Pack 1 jsou méně ohroženi napadením tímto škodlivým softwarem. Pokud není heslo účtu definováno, účet je neplatný jako síťové pověření. V prostředí, kde je zaručeno fyzické zabezpečení, není třeba používat účet v rámci sítě, a pokud používáte systém Windows XP nebo Windows Server 2003, je lépe heslo vůbec nezadat, než zadat slabé heslo. Ve výchozím nastavení v systému Windows XP a Windows Server 2003 lze heslo vynechat pouze místně.

Zákazníci používající nejnovější aktualizaci antivirového softwaru jsou méně ohroženi napadením škodlivým softwarem Win32/Mywife.E@mm. Zákazníci by si tuto skutečnost měli ověřit u dodavatele antivirového softwaru. Dodavatelé antivirového softwaru nazývají tento škodlivý software různě. Skupina CME (Common Malware Enumeration) mu však přiřadila označení CME-24.

U systémů napadených malwarem Win32/Mywife@E.mm je cílem škodlivého softwaru trvale poškozovat množství souborů běžného formátu každý třetí den v měsíci. 3. února 2006 tento škodlivý software podle očekávání poprvé trvale poškodí obsah souborů určitého formátu. Škodlivý software také mění a odstraňuje soubory a klíče registru přidružené k určitým aplikacím souvisejícím se zabezpečením počítače. Tím brání, aby se tyto aplikace spouštěly při spuštění systému Windows. Další informace získáte v [Encyklopedii virů společnosti Microsoft](http://www.microsoft.com/security/encyclopedia/details.aspx?name=win32/mywife.e@mm) (Microsoft Virus Encyclopedia).

Stejně jako ostatní doposud známé varianty malwaru Mywife, ani tato varianta nevyužívá chyby zabezpečení, ale je závislá na otevření infikovaného souboru v příloze. Škodlivý software se také pokouší vyhledat v síti systémy, ke kterým se může připojit a infikovat je. Dochází k tomu v kontextu daného uživatele. Pokud se připojení k jednomu z těchto systémů nezdaří, pokouší se znovu přihlásit s uživatelským jménem Administrator bez zadání hesla.

Zákazníci, kteří se domnívají, že byli infikováni škodlivým softwarem Mywife, nebo si nejsou jisti, zda byli infikováni, by se měli obrátit na dodavatele antivirového softwaru. Na webu [Windows Live Safety Center Beta](http://safety.live.com/) mohou také použít funkci „Protection Scan“ (Kontrola ochrany), aby se ujistili, zda jejich systém není infikován. Služba [Windows OneCare Live Beta](http://www.windowsonecare.com/), která je k dispozici pro systémy v anglické verzi, poskytuje navíc možnost zjišťování škodlivého softwaru Mywife a jeho známých variant a ochranu před nimi.

Další informace o škodlivém softwaru Mywife, pomoc při zjišťování nakažení počítače tímto softwarem a pokyny pro obnovení nakaženého systému naleznete v [Encyklopedii virů společnosti Microsoft](http://www.microsoft.com/security/encyclopedia/details.aspx?name=win32/mywife.e@mm) (Microsoft Virus Encyclopedia). Odkazy týkající se Encyklopedie virů společnosti Microsoft (Microsoft Virus Encyclopedia) naleznete v části Přehled. Doporučujeme zákazníkům, aby s neznámými přílohami zacházeli se zvýšenou opatrnosti, řídili se pokyny k ochraně počítače, povolili bránu firewall, stáhli si aktualizace softwaru a nainstalovali antivirový software. Zákazníci mohou získat další informace o těchto krocích na [webu Chraňte svůj počítač](http://www.microsoft.com/athome/security/protect/windowsxpsp2/default.mspx).

### Obecné informace

Přehled
-------


**Účel tohoto informačního zpravodaje:** Informovat zákazníky o škodlivém softwaru Win32/Mywife.E@mm napadajícím počítače se systémem Microsoft Windows.

**Stav informačního zpravodaje:** Informační zpravodaj byl publikován.

**Doporučení:** Přečtěte si doporučené postupy, prohledejte a vyčistěte infikované systémy.

| Odkazy                                                                     | Identifikace                                                                                            |
|----------------------------------------------------------------------------|---------------------------------------------------------------------------------------------------------|
| **Encyklopedie virů společnosti Microsoft (Microsoft Virus Encyclopedia)** | [Win32/Mywife.E@mm](http://www.microsoft.com/security/encyclopedia/details.aspx?name=win32/mywife.e@mm) |
| **Windows OneCare**                                                        | <http://www.windowsonecare.com/>                                                                      |
| **Windows Live SafetyCenter Beta**                                         | <http://safety.live.com/>                                                                             |
| **Odkaz na skupinu CME**                                                   |                                                                                                         |

Tento informační zpravodaj se vztahuje k následujícímu softwaru.

|                                                                                                     |
|-----------------------------------------------------------------------------------------------------|
| Související software                                                                                |
| Microsoft Windows 2000 Service Pack 4                                                               |
| Microsoft Windows XP Service Pack 1                                                                 |
| Microsoft Windows XP Service Pack 2                                                                 |
| Microsoft Windows XP Professional x64 Edition                                                       |
| Microsoft Windows Server 2003                                                                       |
| Microsoft Windows Server 2003 pro systémy s procesorem Itanium                                      |
| Microsoft Windows Server 2003 Service Pack 1                                                        |
| Microsoft Windows Server 2003 SP1 pro systémy s procesorem Itanium                                  |
| Microsoft Windows Server 2003 x64 Edition                                                           |
| Microsoft Windows 98, Microsoft Windows 98 Druhé vydání a Microsoft Windows Millennium Edition (ME) |

Nejčastější dotazy
------------------


**Co je cílem tohoto informačního zpravodaje?**  
Informovat zákazníky o škodlivém softwaru Mywife, který postihuje počítače se systémem Windows, a popsat kroky, pomocí kterých lze nakažení zabránit nebo je odstranit.

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**  
Ne. Nejde o chybu zabezpečení. Tento informační zpravodaj byl vydán za účelem poskytnutí dalších informací uživatelům systémů, u kterých došlo k nakažení škodlivým softwarem Mywife.

**Jaké je potencionální nebezpečí?**  

Třetího dne každý měsíc, počínaje pátkem 3. února, tato varianta škodlivého softwaru vynuluje obsah souborů s určitými příponami. Vyhledá soubory na pevném disku, které mají následující přípony, a nahradí jejich obsah textem DATA Error \[47 0F 94 93 F4 K5\]:

-   DOC
-   XLS
-   MDB
-   MDE
-   PPT
-   PPS
-   ZIP
-   RAR
-   PDF
-   PSD
-   DMP

Další informace získáte v [Encyklopedii virů společnosti Microsoft](http://www.microsoft.com/security/encyclopedia/details.aspx?name=win32/mywife.e@mm) (Microsoft Virus Encyclopedia).

**Podle některých zdrojů jsou nakaženy miliony počítačů. Jak společnost Microsoft odhaduje rozsah infekce?**  

Naše analýzy ukazují, že s webovým čítačem bylo záměrně manipulováno. Data, na která webový čítač odkazuje, nejsou věrohodnými informacemi o stupni infekce nebo celkovém počtu infikovaných počítačů. Místo toho využíváme spolupráce s dalšími společnostmi v oboru a vlastní interní data, která nám pomáhají odhadnout dopad na zákazníky. Tyto informace dokazují, že útoky nejsou tak četné a v tomto okamžiku se nepohybují v rozsahu milionů.

**Ochrání mě můj antivirový software před útokem tohoto škodlivého softwaru?**  
Následující členové aliance [Virus Information Alliance](http://www.microsoft.com/technet/security/alerts/info/via.mspx) oznámili, že jejich antivirový software poskytuje ochranu před útoky škodlivého softwaru Mywife.

|                                                                                                |
|------------------------------------------------------------------------------------------------|
| [Aladdin](http://www.aladdin.com/home/csrt/valerts2.asp?virus_no=22035http://www.aladdin.com/) |
| [Computer Associates](http://www3.ca.com/securityadvisor/virusinfo/virus.aspx?id=40223)        |
| [F-Secure](http://www.f-secure.com/v-descs/nyxem_e.shtml)                                      |
| [Kaspersky](http://www.viruslist.com/en/viruses/encyclopedia?virusid=109064)                   |
| [McAfee](http://vil.nai.com/vil/content/v_138065.htm)                                          |
| [Norman](http://www.norman.com/virus/virus_descriptions/28031/)                                |
| [Panda](http://www.pandasoftware.com/virus_info/encyclopedia/overview.aspx?idvirus=51917)      |
| [Symantec](http://securityresponse.symantec.com/avcenter/venc/data/w32.blackmal.e@mm.html)     |
| [Trend Micro](http://www.trendmicro.com/vinfo/virusencyclo/default5,asp?vname=worm_grew.a)     |
| [ESET](http://www.eset.com/)                                                                   |
| [Sophos](http://www.sophos.com/virusinfo/analyses/w32nyxemd.html)                              |

Doporučené postupy
------------------


-   **Používání aktuálního antivirového softwaru**

    Většina antivirových programů rozezná infekci způsobenou známým škodlivým softwarem a ochrání před ní. Chcete-li se ochránit před infekcí, je třeba vždy spustit antivirový program, který je automaticky aktualizován prostřednictvím souborů s definicemi. Pokud antivirový software není v počítači nainstalován, můžete jej získat u některé z řady společností. Další informace naleznete na následujícím webu: <http://www.microsoft.com/athome/security/downloads/default.mspx>

-   **S neznámými přílohami zacházejte se zvýšenou opatrností**

    Buďte opatrní při otevírání neznámých příloh e-mailu, i když znáte odesílatele. Jestliže nemůžete u odesílatele ověřit, že je zpráva platná a příloha je bezpečná, ihned zprávu odstraňte. Pak spusťte aktualizovaný softwarový program a zkontrolujte, zda nebyl počítač napaden viry.

-   **Používejte silná hesla**

    Silná hesla u všech oprávněných uživatelských účtů, včetně účtu správce, přispějí k zablokování pokusů tohoto škodlivého softwaru o rozšíření do sdílených síťových složek.

    **Poznámka:** V prostředí, kde je zaručeno fyzické zabezpečení, není třeba používat účet v rámci sítě, a pokud používáte systém Windows XP nebo Windows Server 2003, je lépe heslo vůbec nezadat, než zadat slabé heslo. Ve výchozím nastavení v systému Windows XP Service Pack 1, Windows XP Service Pack 2, Windows Server 2003 a Windows Server 2003 Service Pack 1 lze heslo vynechat pouze místně. Pokud není heslo účtu definováno, účet je neplatný jako síťové pověření. Další informace získáte v [dokumentaci k produktu](http://www.microsoft.com/technet/prodtechnol/winxppro/evaluate/xpsec.mspx).

-   **Chraňte svůj počítač**

    Doporučujeme zákazníkům, aby se řídili našimi pokyny k ochraně počítače a povolili bránu firewall, stáhli si aktualizace softwaru a nainstalovali antivirový software. Zákazníci mohou získat další informace o těchto krocích na [webu Chraňte svůj počítač](http://www.microsoft.com/protect).

-   Další informace o bezpečném používání Internetu mohou zákazníci získat na[domovské stránce zabezpečení společnosti Microsoft](http://www.microsoft.com/cze/security).

### Další informace

**Zdroje informací:**

-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [technické podpory společnosti Microsoft](http://support.microsoft.com/?ln=cs).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://www.microsoft.com/cze/technet/security/).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

-   <p>30. ledna 2006 Informační zpravodaj byl publikován.</p>
-   <p>1. února 2006: Další informace o funkci omezení vynechání hesla v systému Windows XP Service Pack 1, Windows XP Service Pack 2, Windows Server 2003 a Windows Server 2003 Service Pack 1. Přidaný odkaz na člena aliance Virus Information Alliance, společnost Sophos.</p>

*Built at 2014-04-18T01:50:00Z-07:00*
