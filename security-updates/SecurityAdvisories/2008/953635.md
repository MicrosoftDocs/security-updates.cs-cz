---
Title: Informační zpravodaj zabezpečení společnosti Microsoft 953635

TOCTitle: 953635

ms:assetid: 953635

ms:mtpsurl: https://technet.microsoft.com/cs-CZ/library/953635(v=Security.10)

ms:contentKeyID: 61223577

---

 

# Informační zpravodaj zabezpečení společnosti Microsoft 953635 #

## Chyba zabezpečení v aplikaci Microsoft Word umožňuje vzdálené spuštění kódu ##

Publikováno: 8. července 2008

Společnost Microsoft provádí šetření veřejně oznámených zpráv o možné chybě zabezpečení aplikace Microsoft Office Word 2002 Service Pack 3. Naše počáteční šetření ukazuje, že touto chybou zabezpečení nejsou ohroženi zákazníci, kteří využívají ostatní podporované verze aplikací Microsoft Office Word a Microsoft Office Word Viewer, sady Microsoft Office Compatibility Pack pro formáty souborů aplikací Word, Excel a PowerPoint 2007, a sady Microsoft Office for Mac.

V současnosti má společnost Microsoft informace pouze o omezeném množství cílených útoků, které se snaží tuto chybu zabezpečení zneužít. Přestože se zdá, že aplikace Microsoft Office Word 2000 není touto chybou zabezpečení ohrožena, může při otevření speciálně vytvořeného souboru .doc, pomocí kterého se útočník snaží tuto chybu zabezpečení zneužít, dojít k nečekanému ukončení aplikace Word 2000.

Společnost Microsoft provádí šetření těchto veřejně oznámených zpráv a jejich dopadu na zákazníky. Po důkladném přezkoumání podnikne společnost Microsoft příslušné kroky na ochranu svých zákazníků. V závislosti na výsledcích šetření a potřebách zákazníků se může jednat o měsíčně vydávané nebo mimořádně vydané aktualizace zabezpečení.

Společnost Microsoft podporuje důvěryhodné zdroje odhalení chyb zabezpečení. Společnost Microsoft věří, že obecně uznávaná praxe oznamování chyb zabezpečení přímo dodavateli nejlépe prospívá zájmům všech stran. Tato praxe zajišťuje, že zákazníci obdrží úplné a vysoce kvalitní aktualizace chyb zabezpečení, aniž by byli vystaveni ohrožení ze strany útočníků se zlými úmysly v době, kdy pracujeme na vývoji aktualizace zabezpečení.

Zákazníci, kteří se domnívají, že se stali cílem útoku, mohou získat technickou podporu zabezpečení na adrese [http://www.microsoft.com/protect/support/default.mspx](http://www.microsoft.com/protect/support/default.mspx) a měli by kontaktovat soudní orgány v příslušné zemi. Zákazníci mohou získat technickou podporu na webu služby technické podpory společnosti Microsoft. Zákazníci v USA by také měli kontaktovat místní pobočku FBI nebo podat zprávu o své situaci na webu [www.ic3.gov](http://www.ic3.gov/).

Společnost Microsoft i nadále vyzývá své zákazníky, aby postupovali podle strategie „Chraňte svůj počítač“ a aktivovali bránu firewall, využívali veškeré aktualizace softwaru a nainstalovali si antivirový software a software na ochranu proti spywaru. Další informace jsou k dispozici zde: [www.microsoft.com/protect](http://www.microsoft.com/protect).

**Skutečnosti snižující závažnost rizika:**

* Tuto chybu zabezpečení nelze zneužít v následujícím softwaru sady Microsoft Office:

	* Microsoft Office Word 2000 Service Pack 3

	* Microsoft Office Word 2003 Service Pack 2 a Microsoft Office Word 2003 Service Pack 3

	* Microsoft Office Word 2007 a Microsoft Office Word 2007 Service Pack 1

	* Microsoft Word Viewer 2003 a Microsoft Word Viewer 2003 Service Pack 3

	* Sada Microsoft Office Compatibility Pack pro formáty souborů aplikací Word, Excel a PowerPoint 2007 a sada Microsoft Office Compatibility Pack pro formáty souborů aplikací Word, Excel a PowerPoint 2007 Service Pack 1

	* Microsoft Office for Mac 2004

	* Microsoft Office for Mac 2008

* Útočník, který by úspěšně zneužil tuto chybu zabezpečení, by mohl získat stejná uživatelská práva, jako má místní uživatel. Uživatelé, jejichž účty jsou konfigurovány tak, aby měli v systému méně uživatelských práv, by byli vystaveni menšímu riziku než uživatelé s uživatelskými právy správce.

* Tuto chybu nelze automaticky zneužít pomocí e-mailu. Aby byl útok úspěšný, musí uživatel otevřít přílohu, která je odeslána v e-mailové zprávě.

* V případě útoku z webu by útočník musel být hostitelem webu, který obsahuje speciálně vytvořený soubor aplikace Word, jehož pomocí lze tuto chybu zabezpečení zneužít. Navíc, dané weby a weby, které přijímají nebo hostují materiál poskytovaný uživateli, by mohly obsahovat speciálně vytvořený obsah zneužívající tuto chybu zabezpečení. Útočník nemůže žádným způsobem přinutit uživatele k návštěvě takovýchto webů. Místo toho by útočník musel přesvědčit uživatele, aby navštívili takový web. K tomu se obvykle používá odkaz v e-mailu nebo zpráva programu pro zasílání rychlých zpráv, na kterou uživatelé klepnou a přejdou tak na útočníkův web.

### Obecné informace ###

## Přehled ##

**Účel tohoto informačního zpravodaje:** Poskytnout zákazníkům první upozornění na veřejně oznámenou chybu zabezpečení. Další informace získáte v částech Možná zástupná řešení a Doporučené postupy tohoto informačního zpravodaje zabezpečení.

**Stav informačního zpravodaje:** Tato chyba je aktuálně ve fázi šetření.

**Doporučení:** Neotevírejte ani neukládejte soubory sady Microsoft Office, které obdržíte z nedůvěryhodných zdrojů nebo neočekávaně ze zdrojů důvěryhodných.

<p></p>

<table style="border:1px solid black;">

<tr>

<th colspan="2" style="border:1px solid black;">

Odkazy
</th>
<th colspan="2" style="border:1px solid black;">

Identifikace
</th></tr>
<tr>

<td colspan="2" style="border:1px solid black;">

**Odkaz na seznam CVE**
</td>
<td colspan="2" style="border:1px solid black;">

[CVE-2008-2244](http://www.cve.mitre.org/cgi-bin/cvename.cgi?name=cve-2008-2244)
</td></tr>
<tr>

<td colspan="2" style="border:1px solid black;">

**Článek znalostní báze Microsoft Knowledge Base**
</td>
<td colspan="2" style="border:1px solid black;">

[953635](http://support.microsoft.com/kb/953635/cs)
</td></tr>
</table>

<p></p>

Tento informační zpravodaj se vztahuje k následujícímu softwaru.

<p></p>

<table style="border:1px solid black;">

<tr>

<th colspan="1" style="border:1px solid black;">

</th></tr>
<tr>

<th colspan="1" style="border:1px solid black;">

Software obsahující tuto chybu
</th></tr>
<tr>

<td colspan="1" style="border:1px solid black;">

Microsoft Office Word 2002 Service Pack 3
</td></tr>
</table>

<table style="border:1px solid black;">

<tr>

<th colspan="1" style="border:1px solid black;">

</th></tr>
<tr>

<th colspan="1" style="border:1px solid black;">

Software neobsahující tuto chybu:
</th></tr>
<tr>

<td colspan="1" style="border:1px solid black;">

Microsoft Office Word 2000
</td></tr>
<tr>

<td colspan="1" style="border:1px solid black;">

Microsoft Office Word 2003 Service Pack 2
</td></tr>
<tr>

<td colspan="1" style="border:1px solid black;">

Microsoft Office Word 2003 Service Pack 3
</td></tr>
<tr>

<td colspan="1" style="border:1px solid black;">

Microsoft Office Word 2007
</td></tr>
<tr>

<td colspan="1" style="border:1px solid black;">

Microsoft Office Word 2007 Service Pack 1
</td></tr>
<tr>

<td colspan="1" style="border:1px solid black;">

Microsoft Office Word Viewer 2003
</td></tr>
<tr>

<td colspan="1" style="border:1px solid black;">

Microsoft Office Word Viewer 2003 Service Pack 3
</td></tr>
<tr>

<td colspan="1" style="border:1px solid black;">

Sada Microsoft Office Compatibility Pack pro formáty souborů aplikací Word, Excel a PowerPoint 2007
</td></tr>
<tr>

<td colspan="1" style="border:1px solid black;">

Sada Microsoft Office Compatibility Pack pro formáty souborů aplikací Word, Excel a PowerPoint 2007 Service Pack 1
</td></tr>
<tr>

<td colspan="1" style="border:1px solid black;">

Microsoft Office for Mac 2004
</td></tr>
<tr>

<td colspan="1" style="border:1px solid black;">

Microsoft Office for Mac 2008
</td></tr>
</table>

<p></p>

## Nejčastější dotazy ##

**Co je cílem tohoto informačního zpravodaje?**

Společnost Microsoft si je vědoma nové chyby zabezpečení postihující aplikaci Microsoft Office Word 2002 Service Pack 3, která je součástí sady Microsoft Office. Tento problém se týká softwaru uvedeného v části Přehled.

**Jedná se o chybu zabezpečení, která vyžaduje vydání aktualizace zabezpečení společnosti Microsoft?**

Po důkladném přezkoumání podnikne společnost Microsoft příslušné kroky na ochranu svých zákazníků. V závislosti na výsledcích šetření a potřebách našich zákazníků se může jednat o měsíčně vydávané nebo mimořádně vydané aktualizace zabezpečení.

**Jaká je příčina tohoto ohrožení?**

Pokud uživatel otevře speciálně vytvořený soubor aplikace Microsoft Word, který obsahuje chybně formátovaná data, může dojít k poškození systémové paměti způsobem, který by útočník mohl zneužít ke spuštění libovolného kódu.

**Které verze aplikace Microsoft Office Word, uvedené v tomto zpravodaji, jsou ohroženy?**

Verze aplikace Microsoft Word uvedené v tomto zpravodaji naleznete výše v tabulce Software obsahující tuto chybu zabezpečení.

## Doporučené postupy ##

* **Chraňte svůj počítač**
Společnost Microsoft nadále doporučuje zákazníkům, aby se řídili pokyny k ochraně počítače a povolili bránu firewall, stáhli si aktualizace softwaru a nainstalovali antivirový software. Zákazníci mohou získat další informace o těchto krocích na [webu Chraňte svůj počítač](http://www.microsoft.com/protect).

* Zákazníci v USA, kteří se domnívají, že se stali cílem útoku, by měli kontaktovat místní pobočku FBI nebo poslat stížnost organizaci [Internet Crime Complaint Center](http://go.microsoft.com/fwlink/?linkid=79545). Zákazníci mimo Spojené státy by měli kontaktovat soudní orgány v příslušné zemi.

* Zákazníci, kteří se domnívají, že mohou být touto možnou chybou zabezpečení postiženi, mohou získat technickou podporu na webu technické podpory společnosti Microsoft. Technická podpora související s aktualizacemi zabezpečení nebo antivirovou podporou je bezplatná. Zákazníci mohou využít kteroukoli z možností uvedených na webu [Pomoc a podpora společnosti Microsoft](http://support.microsoft.com/?ln=cs).

* Doporučeným postupem je mimořádná opatrnost při otevírání každé nevyžádané přílohy ze známých i neznámých zdrojů.

* Společnost Microsoft nadále doporučuje zákazníkům, aby se řídili pokyny k ochraně počítače a povolili bránu firewall, stáhli si aktualizace softwaru a nainstalovali antivirový software. Zákazníci mohou získat další informace o těchto krocích na webu [Chraňte svůj počítač](http://www.microsoft.com/protect/computer/default.mspx).

* Další informace o bezpečném používání Internetu mohou zákazníci získat na webu [Microsoft Security Central](http://www.microsoft.com/security/default.mspx).

#### Možná zástupná řešení ####

* Pro otevírání a prohlížení souborů aplikace Microsoft Word používejte aplikace [Microsoft Office Word 2003 Viewer](http://www.microsoft.com/downloads/details.aspx?familyid=95e24c87-8732-48d5-8689-ab826e7b8fdf&amp;displaylang=en) nebo [Microsoft Office Word 2003 Viewer Service Pack 3](http://www.microsoft.com/downloads/details.aspx?familyid=c6e56e97-17d7-4c48-9b2e-474cb3cdcc45&amp;displaylang=en).

### Další informace ###

**Zdroje informací:**

* Zpětnou vazbu můžete poskytnout vyplněním formuláře na webu [Pomoc a podpora společnosti Microsoft: Kontaktujte nás](https://support.microsoft.com/common/survey.aspx?scid=sw;en;1257&amp;amp;showpage=1&amp;amp;ws=technet&amp;amp;sd=tech).

* Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/).

* Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).

* Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

* <p>8. července 2008: Informační zpravodaj byl publikován</p>

*Built at 2014-04-18T01:50:00Z-07:00*


