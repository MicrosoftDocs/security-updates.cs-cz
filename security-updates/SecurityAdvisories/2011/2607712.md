---
TOCTitle: 2607712
Title: Informační zpravodaj zabezpečení společnosti Microsoft 2607712
ms:assetid: 2607712
ms:contentKeyID: 61223513
ms:mtpsurl: 'https://technet.microsoft.com/cs-CZ/library/2607712(v=Security.10)'
---

 

Informační zpravodaj zabezpečení společnosti Microsoft 2607712
==============================================================

Falešné digitální certifikáty mohou umožnit falšování obsahu
------------------------------------------------------------

Publikováno: 29. srpna 2011 | Aktualizováno: 19. září 2011

**Verze:** 5.0

### Obecné informace

#### Shrnutí

Společnost Microsoft má informace o aktivních útocích využívajících nejméně jeden falešný digitální certifikát vydaný společností DigiNotar, což je certifikační autorita přítomná v úložišti důvěryhodných kořenových certifikačních úřadů. Falešný certifikát lze zneužít k falšování obsahu, provádění útoků typu phishing nebo útoků prostředníkem proti všem uživatelům webových prohlížečů včetně aplikace Internet Explorer. Přestože se nejedná o chybu zabezpečení produktu společnosti Microsoft, má tento problém vliv na všechny podporované verze systému Microsoft Windows.

Společnost Microsoft pokračuje ve zkoumání tohoto problému. Společnost Microsoft na základě předběžného šetření vydala 13. září 2011 novou aktualizaci (KB2616676) pro všechny podporované verze systému Microsoft Windows, která odvolává důvěryhodnost následujících kořenových certifikátů společnosti DigiNotar jejich umístěním do úložiště nedůvěryhodných certifikátů společnosti Microsoft:

-   DigiNotar Root CA
-   DigiNotar Root CA G2
-   DigiNotar PKIoverheid CA Overheid
-   DigiNotar PKIoverheid CA Organisatie - G2
-   DigiNotar PKIoverheid CA Overheid en Bedrijven
-   DigiNotar Root CA vydaný společností Entrust (2 certifikáty)
-   DigiNotar Services 1024 CA vydaný společností Entrust
-   DigiNotar Cyber CA vydaný společností GTE CyberTrust (3 certifikáty)

**Doporučení:** Společnost Microsoft doporučuje zákazníkům okamžitě nainstalovat aktualizaci prostřednictvím softwaru pro řízení aktualizací nebo s využitím služby [Microsoft Update](http://go.microsoft.com/fwlink/?linkid=40747). Další informace naleznete v části **Doporučené postupy** tohoto zpravodaje.

**Známé problémy.** [Článek 2616676 znalostní báze Microsoft Knowledge Base](http://support.microsoft.com/kb/2616676) popisuje aktuálně známé problémy, s nimiž se mohou zákazníci setkat při instalaci této aktualizace. V článku jsou také uvedena doporučená řešení těchto problémů.

### Podrobnosti o informačním zpravodaji

#### Odkazy na problém

Další informace o tomto problému získáte pomocí následujících odkazů:

| Odkazy                                             | Identifikace                                       |
|----------------------------------------------------|----------------------------------------------------|
| **Článek znalostní báze Microsoft Knowledge Base** | [2616676](http://support.microsoft.com/kb/2616676) |

#### Postižený software a zařízení

Tento informační zpravodaj se zabývá následujícím softwarem a zařízeními.

| Postižený software                                                                                                               |
|----------------------------------------------------------------------------------------------------------------------------------|
| Windows XP Service Pack 3                                                                                                        |
| Windows XP Professional x64 Edition Service Pack 2                                                                               |
| Windows Server 2003 Service Pack 2                                                                                               |
| Windows Server 2003 x64 Edition Service Pack 2                                                                                   |
| Windows Server 2003 SP2 pro systémy s procesorem Itanium                                                                         |
| Windows Vista Service Pack 2                                                                                                     |
| Windows Vista x64 Edition Service Pack 2                                                                                         |
| Windows Server 2008 pro 32bitové systémy Service Pack 2\*                                                                        |
| Windows Server 2008 pro systémy s procesorem x64 Service Pack 2\*                                                                |
| Windows Server 2008 pro systémy s procesorem Itanium Service Pack 2                                                              |
| Windows 7 pro 32bitové systémy a Windows 7 pro 32bitové systémy Service Pack 1                                                   |
| Windows 7 pro systémy s procesorem x64 a Windows 7 pro systémy s procesorem x64 Service Pack 1                                   |
| Windows Server 2008 R2 pro systémy s procesorem x64 a Windows Server 2008 R2 pro systémy s procesorem x64 Service Pack 1\*       |
| Windows Server 2008 R2 pro systémy s procesorem Itanium a Windows Server 2008 R2 pro systémy s procesorem Itanium Service Pack 1 |

**\*Instalace Server Core obsahující chybu zabezpečení.** Tento informační zpravodaj se vztahuje k podporovaným edicím systému Windows Server 2008 nebo Windows Server 2008 R2, ať již byl nebo nebyl instalován pomocí možnosti instalace Server Core. Další informace o této možnosti instalace naleznete v článcích na webu TechNet [Managing a Server Core Installation](http://technet.microsoft.com/en-us/library/ee441255(ws.10).aspx) (Správa instalace Server Core) a [Servicing a Server Core Installation](http://technet.microsoft.com/en-us/library/ff698994(ws.10).aspx) (Obsluha instalace Server Core). Možnost instalace Server Core se nevztahuje na určité edice systému Windows Server 2008 a Windows Server 2008 R2; další informace naleznete v části [Porovnání možností instalace Server Core](http://www.microsoft.com/windowsserver2008/en/us/compare-core-installation.aspx).

| Nepostižená zařízení |
|----------------------|
| Windows Mobile 6.x   |
| Windows Phone 7      |
| Windows Phone 7.5    |

Nejčastější dotazy
------------------

**Proč byl tento informační zpravodaj 19. září 2011 revidován?**  
Společnost Microsoft tento informační zpravodaj revidovala, aby oznamoval opětovné vydání aktualizace KB2616676. Opětovné vydání je nyní kumulativní a řeší problém popsaný v [článku 2616676 znalostní báze Microsoft Knowledge Base](http://support.microsoft.com/kb/2616676), protože původní aktualizace KB2616676 týkající se pouze podporovaných edic systémů Windows XP a Windows Server 2003 neobsahovala digitální certifikáty zahrnuté v aktualizacích KB2607712 a KB2524375.

Zákazníci podporovaných edic systémů Windows XP a Windows Server 2003 by měli nainstalovat znovu vydanou verzi aktualizace KB2616676 kvůli ochraně před použitím podvodných certifikátů popsaných v tomto zpravodaji. Zákazníků podporovaných edic systémů Windows Vista, Windows 7, Windows Server 2008 a Windows Server 2008 R2 se toto opětovné vydání netýká.

**Poznámka:** Aktualizace nebude nabízena zákazníkům s podporovanými edicemi systémů Windows XP a Windows Server 2003 v případě, kdy již byly nainstalovány všechny původní aktualizace KB2616676, [KB2607712](http://support.microsoft.com/kb/2607712) a [KB2524375](http://support.microsoft.com/kb/2524375), protože opětovně vydaný balík je kumulativní a obsahuje veškeré změny z těchto tří balíků aktualizací.

Většina zákazníků má povolenu automatickou aktualizaci, takže nebude muset podnikat žádná opatření, protože opětovně vydaná aktualizace KB2616676 se stáhne a nainstaluje automaticky.

**Je touto chybou ovlivněna verze systému Windows Developer Preview?**  
Ano. Aktualizace KB2616676 je k dispozici pro verzi systému Windows Developer Preview. Zákazníci s verzí systému Windows Developer Preview by měli aktualizaci nainstalovat ve svých systémech. Tato aktualizace je dostupná pouze prostřednictvím služby [Windows Update](http://go.microsoft.com/fwlink/?linkid=21130).

**Proč byl tento informační zpravodaj 13. září 2011 revidován?**  
Společnost Microsoft tento zpravodaj revidovala, aby oznamoval vydání aktualizace KB2616676, která tento problém řeší. Aktualizace přidává do úložiště nedůvěryhodných certifikátů společnosti Microsoft šest dalších kořenových certifikátů společnosti DigiNotar, které jsou zároveň certifikáty společností Entrust či GTE. Aktualizace KB2616676 nahrazuje aktualizaci KB2607712 a také obsahuje předcházejících pět kořenových certifikátů společnosti DigiNotar přidaných do úložiště nedůvěryhodných certifikátů společnosti Microsoft obsažených v aktualizaci KB2607712.

Přestože aktualizace KB2616676 nahrazuje aktualizaci KB2607712, aktualizace KB2607712 nepředstavuje požadavek pro instalaci aktualizace KB2616676. Ať už zákazníci aktualizaci KB2607712 nainstalovali či nikoli, doporučujeme nainstalovat aktualizaci KB2616676, která řeší chybu popsanou v tomto informačním zpravodaji. Zákazníci, kteří nainstalovali aktualizaci KB2616676, již nemusí instalovat aktualizaci KB2607712.

**Proč byl tento informační zpravodaj 6. září 2011 revidován?**  
Společnost Microsoft tento zpravodaj revidovala, aby oznamoval vydání aktualizace, která tento problém řeší. Aktualizace přidává do úložiště nedůvěryhodných certifikátů společnosti Microsoft pět kořenových certifikátů společnosti DigiNotar. Zákazníci obvykle nemusejí provádět žádné akce za účelem instalace této aktualizace, protože většina z nich má povoleny automatické aktualizace a tato aktualizace se tak stáhne a nainstaluje automaticky. Zákazníci, kteří nemají povoleny automatické aktualizace, získají informace o ruční instalaci aktualizace v článku [2607712 znalostní báze Microsoft Knowledge Base](http://support.microsoft.com/kb/2607712).

**29. srpna 2011 odebrala společnost Microsoft důvěryhodnost jednomu kořenovému certifikátu společnosti** **DigiNotar** **aktualizací seznamu Microsoft CTL. Proč společnost Microsoft vydává tuto aktualizaci?**  
Systémy Windows Vista, Windows 7, Windows Server 2008 a Windows Server 2008 R2 používají seznam důvěryhodných certifikátů společnosti Microsoft k ověření důvěryhodnosti certifikační autority. Systémy Windows XP a Windows Server 2003 nepoužívají seznam důvěryhodných certifikátů společnosti Microsoft k ověření důvěryhodnosti certifikační autority. Proto je vyžadována aktualizace pro všechny edice systému Windows XP a Windows Server 2003.

Po aktualizaci seznamu CTL 29. srpna 2011 se uživatelům systémů Windows Vista, Windows 7, Windows Server 2008 a Windows Server 2008 R2, kteří přejdou na web podepsaný nedůvěryhodným kořenovým certifikátem společnosti DigiNotar, zobrazovala zpráva s varováním, že nelze ověřit důvěryhodnost certifikátu. Uživatelé mohli na tuto zprávu kliknout a přejít tak na web.

Z důvodu komplexnější ochrany zákazníků před možnými útoky prostředníkem vydává společnost Microsoft aktualizaci obsahující další opatření na ochranu zákazníků kompletním zabráněním uživatelům aplikace Internet Explorer v přístupu k prostředkům webů, které obsahují certifikáty podepsané nedůvěryhodnými kořenovými certifikáty společnosti DigiNotar. Uživatelům aplikace Internet Explorer, kteří tuto aktualizaci použijí, se při pokusu o přístup na web, který byl podepsán některým z výše uvedených kořenových certifikátů společnosti DigiNotar, zobrazí chybová zpráva. Tito uživatelé nebudou moci v přístupu na web pokračovat.

**Co je podstatou aktualizace** **KB2616676?**  
Aktualizace KB2616676 ve všech podporovaných vydáních systému Microsoft Windows přidává jedenáct kořenových certifikátů společnosti DigiNotar do úložiště nedůvěryhodných certifikátů společnosti Microsoft. Aktualizace KB2616676 navíc zahrnuje také certifikáty uvedené v aktualizaci [KB2524375](http://support.microsoft.com/kb/2524375) vydané 6. července 2011.

**Jak tato aktualizace změní postup, když se uživatel pokusí přejít na web, který byl zašifrován pomocí protokolu TLS a podepsán nedůvěryhodným kořenovým certifikátem společnosti** **DigiNotar?**  
Uživatelům aplikace Internet Explorer, kteří se pokusí přejít na web podepsaný nedůvěryhodným kořenovým certifikátem společnosti DigiNotar, se zobrazí chybová zpráva. Vzhledem k tomu, že je tento certifikát umístěn v úložišti nedůvěryhodných certifikátů společnosti Microsoft, nedovolí aplikace Internet Explorer uživatelům přejít na web. Web nadále nebude k dispozici, dokud nebude certifikát webu nahrazen novým certifikátem, který je podepsán důvěryhodným kořenovým certifikátem.

**Jak lze po použití aktualizace ověřit certifikáty v úložišti nedůvěryhodných certifikátů společnosti Microsoft?**  
Informace o zobrazení certifikátů naleznete v článku na webu MSDN s názvem [How to: View Certificates with the MMC Snap-in](http://msdn.microsoft.com/en-us/library/ms788967.aspx) (Postupy: Zobrazení certifikátů pomocí modulu snap-in konzoly MMC).

V oddílu **Certificates MMC snap-in** (Modul snap-in konzoly MMC certifikátů) ověřte, zda do složky **Nedůvěryhodné certifikáty** byly přidány následující certifikáty:

<p> </p>
<table style="border:1px solid black;">
<thead>
<tr class="header">
<th style="border:1px solid black;" >Certifikát</th>
<th style="border:1px solid black;" >Vydavatel</th>
<th style="border:1px solid black;" >Thumbprint</th>
<th style="border:1px solid black;" >Aktualizace*</th>
</tr>
</thead>
<tbody>
<tr class="odd">
<td style="border:1px solid black;">DigiNotar Root CA</td>
<td style="border:1px solid black;">DigiNotar Root CA</td>
<td style="border:1px solid black;">c0 60 ed 44 cb d8 81 bd 0e f8 6c 0b a2 87 dd cf 81 67 47 8c</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar Root CA G2</td>
<td style="border:1px solid black;">DigiNotar Root CA G2</td>
<td style="border:1px solid black;">43 d9 bc b5 68 e0 39 d0 73 a7 4a 71 d8 51 1f 74 76 08 9c c3</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar PKIoverheid CA Overheid</td>
<td style="border:1px solid black;">Staat der Nederlanden Overheid CA</td>
<td style="border:1px solid black;">b5 33 34 5d 06 f6 45 16 40 3c 00 da 03 18 7d 3b fe f5 91 56</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar PKIoverheid CA Organisatie - G2</td>
<td style="border:1px solid black;">Staat der Nederlanden Organisatie CA - G2</td>
<td style="border:1px solid black;">5d e8 3e e8 2a c5 09 0a ea 9d 6a c4 e7 a6 e2 13 f9 46 e1 79</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar PKIoverheid CA Overheid en Bedrijven</td>
<td style="border:1px solid black;">Staat der Nederlanden Overheid CA</td>
<td style="border:1px solid black;">40 aa 38 73 1b d1 89 f9 cd b5 b9 dc 35 e2 13 6f 38 77 7a f4</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar Root CA</td>
<td style="border:1px solid black;">Certifikační autorita zabezpečeného serveru Entrust.net</td>
<td style="border:1px solid black;">86 e8 17 c8 1a 5c a6 72 fe 00 0f 36 f8 78 c1 95 18 d6 f8 44</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar Root CA</td>
<td style="border:1px solid black;">Certifikační autorita zabezpečeného serveru Entrust.net</td>
<td style="border:1px solid black;">‎36 7d 4b 3b 4f cb bc 0b 76 7b 2e c0 cd b2 a3 6e ab 71 a4 eb</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar Services 1024 CA</td>
<td style="border:1px solid black;">Certifikační autorita zabezpečeného serveru Entrust.net</td>
<td style="border:1px solid black;">‎f8 a5 4e 03 aa dc 56 92 b8 50 49 6a 4c 46 30 ff ea a2 9d 83</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar Cyber CA</td>
<td style="border:1px solid black;">GTE CyberTrust Global Root</td>
<td style="border:1px solid black;">‎b8 6e 79 16 20 f7 59 f1 7b 8d 25 e3 8c a8 be 32 e7 d5 ea c2</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar Cyber CA</td>
<td style="border:1px solid black;">GTE CyberTrust Global Root</td>
<td style="border:1px solid black;">‎2b 84 bf bb 34 ee 2e f9 49 fe 1c be 30 aa 02 64 16 eb 22 16</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar Cyber CA</td>
<td style="border:1px solid black;">GTE CyberTrust Global Root</td>
<td style="border:1px solid black;">‎98 45 a4 31 d5 19 59 ca f2 25 32 2b 4a 4f e9 f2 23 ce 6d 15</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
</tbody>
</table>
  
\*Certifikát, který byl prostřednictvím těchto aktualizací přidán do složky Nedůvěryhodné certifikáty.
  
Aktualizace KB2616676 obsahuje také certifikáty uvedené v aktualizaci [KB2524375](http://support.microsoft.com/kb/2524375), přidané do složky Nedůvěryhodné certifikáty.
  
**Co je cílem tohoto informačního zpravodaje?**  
Účelem tohoto informačního zpravodaje je informovat zákazníky o tom, že společnost Microsoft potvrdila falešnost minimálně jednoho certifikátu vydaného společností DigiNotar, který se používá při aktivních útocích. Společnost Microsoft vydala aktualizaci pro všechna podporovaná vydání systému Microsoft Windows, která tento problém řeší.
  
**Co je kryptografie?**  
Kryptografie je věda o zabezpečení informací převodem mezi běžným, čitelným stavem (prostý text) a stavem, ve kterém jsou data skrytá (zašifrovaný text).
  
Ve všech formách kryptografie je pro převod dat v prostém textu na zašifrovaný text použita hodnota známá jako klíč podle postupu označovaného jako kryptografický algoritmus. V nejznámějším typu kryptografie využívajícím tajný klíč je zašifrovaný text převeden zpět na prostý pomocí stejného klíče. Při druhém typu kryptografie, která se provádí pomocí veřejného klíče, je pro převod zašifrovaného textu zpět na prostý použit jiný klíč.
  
**Co je digitální certifikát?**  
Při [kryptografii pomocí veřejných klíčů](http://msdn.microsoft.com/en-us/library/92f9ye3s.aspx) je třeba ponechat jeden z klíčů, označovaný jako soukromý, v tajnosti. Druhý klíč, veřejný, je určen ke sdílení s ostatními. Musí však existovat způsob, jakým vlastník klíče ostatním sdělí, komu klíč patří. K tomu slouží digitální certifikáty. Digitální certifikát označuje údaj odolný proti padělání, který zabalí veřejný klíč společně s informacemi o tomto klíči – kdo jej vlastní, k čemu jej lze používat, kdy vyprší jeho platnost atd.
  
**K čemu se používají certifikáty?**  
Certifikáty primárně slouží k ověření identity osoby nebo zařízení, ověření platnosti služby nebo zašifrování souborů. Za normálních okolností není třeba o certifikátech vůbec přemýšlet. Může se však zobrazit zpráva, že vypršela platnost certifikátu nebo že je certifikát neplatný. V takovém případě je vhodné postupovat podle pokynů ve zprávě.
  
**Co je certifikační autorita (CA)?**  
Certifikační autority jsou organizace, které vystavují certifikáty. Stanovují a ověřují pravost veřejných klíčů, které patří lidem nebo jiným certifikačním autoritám, a ověřují identitu osoby nebo organizace, která žádá o certifikát.
  
**Co je seznam důvěryhodných certifikátů (CTL)?**  
Mezi příjemcem podepsané zprávy a tím, kdo ji podepsal, musí existovat důvěra. Jedním ze způsobů dosažení této důvěry je použití certifikátu, elektronického dokumentu, který ověřuje, že entity či osoby jsou opravdu tím, za koho se vydávají. Certifikát je vydáván entitě třetí stranou, které důvěřují obě zúčastněné strany. Každý příjemce podepsané zprávy tak zjišťuje, zda je vydavatel certifikátu důvěryhodný. Rozhraní CryptoAPI implementovalo postup, jenž vývojářům aplikací umožňuje vytvářet aplikace, které automaticky ověřují certifikáty podle předem daného seznamu důvěryhodných certifikátů či kořenů. Tento seznam důvěryhodných entit (nazývaných objekty) se nazývá seznam důvěryhodných certifikátů (CTL). Další informace naleznete v článku [Certificate Trust Verification (Ověření důvěryhodnosti certifikátu)](http://msdn.microsoft.com/en-us/library/aa376546(v=vs.85).aspx) na webu MSDN.
  
**Jaká byla příčina problému?**  
Společnost Microsoft má informace o aktivních útocích využívajících nejméně jeden falešný digitální certifikát vydaný společností DigiNotar, což je certifikační autorita přítomná v úložišti důvěryhodných kořenových certifikačních úřadů. Falešný certifikát lze zneužít k falšování obsahu, provádění útoků typu phishing nebo útoků prostředníkem proti všem uživatelům webových prohlížečů včetně aplikace Internet Explorer. Přestože se nejedná o chybu zabezpečení produktu společnosti Microsoft, má tento problém vliv na všechny podporované verze systému Microsoft Windows.
  
**K čemu by mohl útočník tuto chybu zabezpečení zneužít?**  
Útočník by mohl tyto certifikáty použít k falšování obsahu, provádění útoků typu phishing nebo útoků prostředníkem proti všem uživatelům webových prohlížečů včetně aplikace Internet Explorer.
  
**Co je útok prostředníkem (man-in-the-middle)?**  
K útoku prostředníkem (man-in-the-middle) dojde v případě, že útočník přesměruje komunikaci mezi dvěma uživateli pomocí svého počítače, aniž by tyto dva komunikující uživatele znal. Jednotliví uživatelé v komunikaci nevědomě odesílají a přijímají data od útočníka, přičemž se domnívají, že komunikují pouze se zamýšleným uživatelem.
  
**Jak se postupuje při odvolání certifikátu?**  
Existuje standardní postup, který by měl certifikační autoritě umožnit zabránit přijetí certifikátů při jejich použití. Každý vydavatel certifikátů pravidelně generuje seznam odvolaných certifikátů, který obsahuje všechny certifikáty, jež by měly být považovány za neplatné. Každý certifikát by měl obsahovat údaj nazvaný Distribuční bod seznamu CRL (CDP), který označuje místo, kde lze získat seznam odvolaných certifikátů.
  
Alternativním způsobem ověření identity digitálního certifikátu ve webových prohlížečích je využití protokolu OCSP (Online Certificate Status Protocol). Protokol OCSP umožňuje interaktivní ověřování certifikátu připojením k respondéru OCSP, hostovanému certifikační autoritou (CA), která digitální certifikát podepsala. Každý certifikát by měl obsahovat odkaz na umístění respondéru OCSP prostřednictvím rozšíření Přístup k informacím autority (AIA) v certifikátu. Podstata protokolu OCSP navíc umožňuje vlastnímu webovému serveru poskytnout reakci ověřování pomocí protokolu OCSP klientovi.
  
Ověřování pomocí protokolu OCSP je ve výchozím nastavení povoleno v aplikaci Internet Explorer 7 a novějších verzích aplikace Internet Explorer v podporovaných edicích systémů Windows Vista, Windows Server 2008, Windows 7 a Windows Server 2008 R2. Pokud se ověření pomocí protokolu OCSP v těchto operačních systémech nezdaří, prohlížeč certifikát ověří kontaktováním umístění seznamu CRL.
  
Další informace o kontrole odvolaného certifikátu naleznete v článku na webu TechNet nazvaném [Certificate Revocation and Status Checking](http://technet.microsoft.com/en-us/library/ee619730(ws.10).aspx) (Odvolání certifikátu a kontrola stavu).
  
**Co je seznam odvolaných certifikátů (CRL)?**  
CRL je digitálně podepsaný seznam vystavený certifikační autoritou, který obsahuje seznam certifikátů vystavených certifikační autoritou a následně touto autoritou odvolaný. U každého samostatně odvolaného certifikátu tento výpis obsahuje sériové číslo certifikátu, datum odvolání certifikátu a důvod odvolání. Aplikace mohou kontrolu CRL provést s cílem určit stav odvolání přítomného certifikátu.
  
**Co je Distribuční bod seznamu CRL (CDP)?**  
Jedná se o rozšíření certifikátu označující, kde lze načíst seznam odvolaných certifikátů dané certifikační autority. Nemusí obsahovat žádný a může obsahovat jeden nebo více protokolů HTTP, souborů nebo adres URL protokolu LDAP.
  
**Co je protokol OCSP (Online Certificate Status Protocol)?**  
Jedná se o protokol, který umožňuje ověření stavu certifikátu v reálném čase. Respondér OCSP obvykle uvádí stav odvolání na základě seznamu CRL načteného z certifikační autority.
  
**Jak společnost Microsoft pomáhá s řešením tohoto problému?**  
I když tento problém nevyplývá z potíží s některým z produktů společnosti Microsoft, přesto jsme aktualizovali seznam důvěryhodných certifikátů a odebrali jsme kořenový certifikát společnosti DigiNotar. Společnost Microsoft bude pokračovat ve zkoumání tohoto problému a může vydat další aktualizaci, aby ochránila své zákazníky.
  
**Jak poznám, že jsem se setkal(a) s chybou neplatného certifikátu?**  
Jakmile aplikace Internet Explorer zjistí neplatný certifikát, uživatelům se zobrazí webová stránka se zprávou „Existuje problém s certifikátem zabezpečení tohoto webu.“ Uživatelům se v takovém případě doporučuje webovou stránku zavřít a přejít mimo web.
  
Tato zpráva se zobrazí pouze v případě, že je certifikát vyhodnocen jako neplatný, například pokud má uživatel povoleno ověřování pomocí seznamu odvolaných certifikátů (CRL) nebo protokolu OCSP (Oline Certificate Status Protocol). Ověřování pomocí protokolu OCSP je ve výchozím nastavení povoleno v aplikaci Internet Explorer 7 a novějších verzích aplikace Internet Explorer v podporovaných edicích systémů Windows Vista, Windows Server 2008, Windows 7 a Windows Server 2008 R2.
  
Doporučené postupy  
------------------
  
**Podporovaná vydání systému Microsoft Windows**
  
Většina zákazníků má povolenu automatickou aktualizaci, takže nebude muset podnikat žádná opatření, protože aktualizace KB2616676 se stáhne a nainstaluje automaticky. Zákazníci, kteří nemají povolenu automatickou aktualizaci, musejí vyhledat a nainstalovat tuto aktualizaci ručně. Informace o zvláštních možnostech nastavení automatické aktualizace naleznete v [článku 294871 znalostní báze Microsoft Knowledge Base](http://support.microsoft.com/kb/294871).
  
Administrátorům a pro instalace v rozlehlých sítích, ale i koncovým uživatelům, kteří si chtějí aktualizaci KB2616676 nainstalovat ručně, doporučuje společnost Microsoft, aby tuto aktualizaci nainstalovali okamžitě pomocí softwaru pro správu aktualizací nebo vyhledáním aktualizací službou [Microsoft Update](http://go.microsoft.com/fwlink/?linkid=40747). Další informace o tom, jak aktualizaci nainstalovat ručně, získáte v článku [2616676 znalostní báze Microsoft Knowledge Base](http://support.microsoft.com/kb/2616676).
  
Přestože aktualizace KB2616676 nahrazuje aktualizaci KB2607712, aktualizace KB2607712 nepředstavuje požadavek pro instalaci aktualizace KB2616676. Ať už zákazníci aktualizaci KB2607712 nainstalovali či nikoli, doporučujeme nainstalovat aktualizaci KB2616676, která řeší chybu popsanou v tomto informačním zpravodaji. Zákazníci, kteří nainstalovali aktualizaci KB2616676, již nemusí instalovat aktualizaci KB2607712.
  
#### Další doporučené postupy
  
-   **Chraňte svůj počítač**
  
    Doporučujeme zákazníkům, aby se řídili pokyny k ochraně počítače a povolili bránu firewall, získali aktualizace softwaru a nainstalovali antivirový software. Zákazníci mohou získat další informace o těchto krocích na webu [Chraňte svůj počítač](http://www.microsoft.com/protect/computer/default.mspx).
  
    Další informace o bezpečném používání Internetu získáte na webu [Microsoft Security Central](http://www.microsoft.com/security/default.mspx).
  
-   **Udržování aktuálního softwaru společnosti Microsoft**
  
    Uživatelé softwaru společnosti Microsoft by měli použít nejnovější aktualizace zabezpečení společnosti Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte web [Microsoft Update](http://go.microsoft.com/fwlink/?linkid=40747), nechte vyhledat dostupné aktualizace pro váš počítač a nainstalujte všechny nabízené důležité aktualizace. Pokud máte povoleny automatické aktualizace a nakonfigurovány tak, aby poskytovaly aktualizace produktů společnosti Microsoft, budou vám aktualizace doručeny ihned po vydání. Je však vhodné ověřit, zda byly nainstalovány.
  
### Další informace
  
#### Microsoft Active Protections Program (MAPP)
  
Pro zlepšení ochrany dat svých zákazníků poskytuje společnost Microsoft informace o chybách v zabezpečení všem hlavním dodavatelům softwaru pro zabezpečení, a to vždy ještě před vydáním nové měsíční zprávy o aktualizaci zabezpečení. Dodavatelé softwaru pro zabezpečení tak mohou tyto informace o chybách v zabezpečení využít a poskytnout svým zákazníkům ochranu včasnou aktualizací svých programů a zařízení pro zabezpečení, jako jsou antivirové programy, síťové systémy pro detekci napadení či hostitelské systémy pro prevenci napadení. Informace o dostupnosti aktuálních prostředků aktivní ochrany od jednotlivých dodavatelů softwaru pro zabezpečení naleznete na stránkách aktivní ochrany jednotlivých partnerů programu MAPP. Seznam těchto partnerů naleznete na stránce [Microsoft Active Protections Program (MAPP) Partners](http://go.microsoft.com/fwlink/?linkid=215201).
  
#### Názory a připomínky
  
-   Zpětnou vazbu můžete poskytnout vyplněním formuláře na webu Nápověda a podpora společnosti Microsoft, [Zákaznická podpora / Kontaktujte nás](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  
#### Technická podpora
  
-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/).  
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).  
-   Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).
  
#### Zřeknutí se záruky
  
Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.
  
#### Revize
  
-   V1.0 (29. srpna 2011): Informační zpravodaj byl publikován.  
-   V2.0 (29. srpna 2011): Zrevidováno za účelem opravy chybného čísla informačního zpravodaje.  
-   V3.0 (6. září 2011): Revidovaný zpravodaj oznamuje vydání aktualizace, která tento problém řeší.  
-   V4.0 (13. září 2011): Revidovaný zpravodaj oznamuje vydání aktualizace KB2616676, která řeší problém popisovaný v tomto zpravodaji.  
-   V4.1 (13. září 2011): Revidovaný zpravodaj oznamuje dostupnost aktualizace KB2616676 pro verzi systému Windows Developer Preview. Další informace naleznete v nejčastějších dotazech souvisejících s aktualizací v tomto zpravodaji.  
-   V5.0 (19. září 2011): Revidován, aby obsahoval opětovné vydání aktualizace KB2616676. Další informace naleznete v nejčastějších dotazech souvisejících s aktualizací v tomto zpravodaji.
  
*Built at 2014-04-18T01:50:00Z-07:00*