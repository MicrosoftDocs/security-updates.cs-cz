---
TOCTitle: 2506014
Title: Informační zpravodaj zabezpečení společnosti Microsoft 2506014
ms:assetid: 2506014
ms:contentKeyID: 61223510
ms:mtpsurl: 'https://technet.microsoft.com/cs-CZ/library/2506014(v=Security.10)'
---

Security Advisory

Informační zpravodaj zabezpečení společnosti Microsoft 2506014
==============================================================

Aktualizace pro zavaděč operačního systému Windows
--------------------------------------------------

Publikováno: 12. dubna 2011

**Verze:** 1.0

### Obecné informace

#### Shrnutí

Společnost Microsoft oznamuje dostupnost aktualizace souboru winload.exe, která má vyřešit problém při dodržování podepisování ovladače. Protože se nejedná o problém, který by vyžadoval aktualizaci zabezpečení, řeší tato aktualizace metodu, která by umožnila načíst nepodepsané ovladače pomocí souboru winload.exe. Tento postup je často využíván malwarem a zůstává v systému po počáteční infekci rezidentní.

Aktualizace je k dispozici pro edice systému Windows Vista, Windows Server 2008, Windows 7 a Windows Server 2008 R2 s procesorem x64, které jsou chybou zabezpečení ohroženy. Další informace o této aktualizaci naleznete [v článku 2506014 znalostní báze Microsoft Knowledge Base](http://support.microsoft.com/kb/2506014).

### Podrobnosti o informačním zpravodaji

#### Odkazy na problém

Další informace o tomto problému získáte pomocí následujících odkazů:

| Odkazy                                             | Identifikace                                       |
|----------------------------------------------------|----------------------------------------------------|
| **Článek znalostní báze Microsoft Knowledge Base** | [2506014](http://support.microsoft.com/kb/2506014) |

#### Software obsahující tuto chybu a software neobsahující tuto chybu

Tento informační zpravodaj se vztahuje k následujícímu softwaru.

|                                                                                                                                  |
|----------------------------------------------------------------------------------------------------------------------------------|
| Software obsahující tuto chybu                                                                                                   |
| Windows Vista x64 Edition Service Pack 1 a Windows Vista x64 Edition Service Pack 2                                              |
| Windows Server 2008 pro systémy s procesorem x64 a Windows Server 2008 pro systémy s procesorem x64 Service Pack 2               |
| Windows 7 pro systémy s procesorem x64 a Windows 7 pro systémy s procesorem x64 Service Pack 1                                   |
| Windows Server 2008 R2 pro systémy s procesorem x64 a Windows Server 2008 R2 pro systémy s procesorem x64 Service Pack 1         |
| **Software neobsahující tuto chybu**                                                                                             |
| Windows XP Service Pack 3                                                                                                        |
| Windows XP Professional x64 Edition Service Pack 2                                                                               |
| Windows Server 2003 Service Pack 2                                                                                               |
| Windows Server 2003 x64 Edition Service Pack 2                                                                                   |
| Windows Server 2003 SP2 pro systémy s procesorem Itanium                                                                         |
| Windows Vista Service Pack 1 a Windows Vista Service Pack 2                                                                      |
| Windows Server 2008 pro 32bitové systémy a Windows Server 2008 pro 32bitové systémy Service Pack 2                               |
| Windows Server 2008 pro systémy s procesorem Itanium a Windows Server 2008 pro systémy s procesorem Itanium Service Pack 2       |
| Windows 7 pro 32bitové systémy a Windows 7 pro 32bitové systémy Service Pack 1                                                   |
| Windows Server 2008 R2 pro systémy s procesorem Itanium a Windows Server 2008 R2 pro systémy s procesorem Itanium Service Pack 1 |

Nejčastější dotazy
------------------

<span></span>
**Co je cílem tohoto informačního zpravodaje?**  
Tento informační zpravodaj objasňuje a oznamuje dostupnost aktualizace nesouvisející se zabezpečením, která řeší problém při dodržování podepisování ovladače. Tato aktualizace řeší metodu, která by umožnila načíst nepodepsané ovladače pomocí souboru winload.exe. Tento postup je často využíván malwarem a zůstává v systému po počáteční infekci rezidentní. Tento problém ovlivňuje software, jehož seznam najdete ve výše uvedené tabulce **Software obsahující tuto chybu**.

**Co je příčinou výskytu tohoto problému?**  
Během procesu spouštění určuje soubor winload.exe stav podepsání systémových binárních souborů. Určité nedostatky v tomto procesu umožňují načtení nepodepsaných binárních souborů. Pokud k tomu dojde, systém Windows není schopen zaručit integritu určitých základních součástí operačního systému.

**Co je zavaděč operačního systému Windows (winload.exe)?**  
Zavaděč operačního systému Windows (winload.exe) načítá jádro systému Windows, jeho závislé položky a ovladače spouštění při zavádění. Tato součást také obsahuje kód, který zadává dotazy do systému BIOS a načítá základní informace o zařízení a konfiguraci. Tato aplikace je součástí operačního systému a načítá specifickou verzi systému Windows. Používá firmware k načtení jádra operačního systému a ke spouštění kritických ovladačů zařízení z místního pevného disku.

**Co je podepisování ovladače?**  
Podepisování ovladače spojuje digitální podpis s balíčkem ovladače. Instalace zařízení systému Windows používá digitální podpisy k ověření integrity balíčků ovladačů a k ověření identity dodavatele (vydavatele softwaru), který poskytuje balíčky ovladačů. Zásady pro podepisování kódu v režimu jádra pro edice systému Windows Vista a novější verze systému Windows s procesorem x64 navíc určují, že načtení ovladače vyžaduje podpis ovladače režimu jádra. Další informace o podepisování ovladačů naleznete v článku na webu MSDN, který se týká [podepisování ovladačů](http://msdn.microsoft.com/en-us/library/ff544865(vs.85).aspx).

**Co je program rootkit?**  
Rootkit je program, jehož hlavním účelem je provádět určité funkce, které nemůže správce systému snadno detekovat nebo zrušit, jako je například vlastní skrytí nebo skrytí jiného malwaru.

**Odstraňuje tato aktualizace program rootkit z nakaženého systému?**  
Ne. Tato aktualizace zabraňuje známé metodě, kterou programy rootkit používají ke skrytí v antimalwarových programech. I po instalaci aktualizace je třeba systém nakažený programem rootkit vyčistit prostřednictvím některých dalších prostředků.

**Jak zjistím, zda je můj systém nakažený programem rootkit?**  
Po použití této aktualizace by měl být nainstalovaný antimalwarový program schopen sadu rootkit rozpoznat a informovat vás o její přítomnosti.

**Jak program rootkit odinstaluji?**  
Ruční odebrání není pro většinu programů rootkit doporučováno. Pro vyhledávání a odstraňování tohoto ohrožení a jiného nechtěného softwaru z vašeho počítače použijte [Nástroj pro odstranění škodlivého softwaru](http://www.microsoft.com/security/malwareremove/default.aspx) společnosti Microsoft, program [Microsoft Security Essentials](http://www.microsoft.com/security_essentials/), službu [Windows Live OneCare safety scanner](http://onecare.live.com/site/en-us/default.htm) nebo jiný aktuální nástroj. Další informace o produktech zabezpečení společnosti Microsoft naleznete na adrese <http://www.microsoft.com/protect/products/computer/default.mspx>.

**Zabrání tato aktualizace výskytu budoucích infekcí?**  
Ne. Tato aktualizace zvyšuje obtížnost skrývání programů rootkit, ale protože neřeší chybu zabezpečení, nezabránila by výskytu budoucí infekce malwarem.

**Proč je tato aktualizace k dispozici pouze pro systémy s procesorem x64?**  
Podepisování ovladačů není požadavkem 32bitových edicí uvedených verzí operačního systému Windows. Tento problém se netýká systémů založených na procesoru Itanium.

**Jsem vývojář, který dodává podepsané binární soubory. Bude tato aktualizace ode mne vyžadovat, abych znovu podepsal všechny své binární soubory?**  
Ne. Tato aktualizace nevyžaduje jakékoli změny existujících podepsaných binárních souborů.

**Jak společnost Microsoft uvede tuto aktualizaci na webu Windows Update?**  
Aktualizace jádra systému Windows patří mezi nejdůležitější aktualizace na webu Windows Update. Na webu Windows Update bude uvedena v kategorii „Nejdůležitější“ aktualizace pro zákazníky, kteří dosud neobdrželi aktualizaci a mají spuštěn výše uvedený software.

**Bude tato aktualizace distribuována pomocí funkce Automatické aktualizace?**  
Ano, tato aktualizace je distribuována pomocí funkce Automatické aktualizace pro systémy ve výše uvedené tabulce **Software obsahující tuto chybu**.

**Jedná se o aktualizaci, která vyžaduje bulletin?**  
Ne, toto není problém, který vyžaduje bulletin zabezpečení společnosti Microsoft a aktualizaci zabezpečení. Aby mohl program spouštět kód tak, jak je uvedeno výše, musí být program již spuštěn s vysokou úrovní oprávnění. Aktualizace provádí změny, aby pomohla zajistit, že během fáze spuštění mohou být v programu winload.exe spouštěny pouze určené programy, které byly podepsány platnou certifikační autoritou.

**Tento informační zpravodaj zabezpečení se týká aktualizace, která nesouvisí se zabezpečením. Není to v rozporu?**  
Informační zpravodaje zabezpečení se vztahují ke změnám zabezpečení, které nemusí vyžadovat bulletin zabezpečení, ale mohou přesto narušovat celkovou bezpečnost zákazníků. Představují pro společnost Microsoft způsob, jakým sdělí zákazníkům informace související se zabezpečením týkající se problémů, které nemusí být klasifikovány jako chyby zabezpečení a nemusí vyžadovat bulletin zabezpečení, nebo problémů, pro které nebyl vydán žádný bulletin zabezpečení. V takovém případě sdělujeme dostupnost aktualizace, která má vliv na vaši možnost provést další aktualizace včetně aktualizací zabezpečení. Proto se tento informační zpravodaj zabezpečení nezabývá konkrétní chybou zabezpečení, ale řeší vaši celkovou bezpečnost.

Doporučené postupy
------------------

**Přečtěte si články znalostní báze Microsoft Knowledge Base související s tímto zpravodajem**

Doporučujeme zákazníkům tyto aktualizace nainstalovat. Uživatelé, kteří se chtějí dozvědět další informace o těchto aktualizacích, by si měli přečíst [článek 2506014 znalostní báze Microsoft Knowledge Base](http://support.microsoft.com/kb/2506014).

Další informace o terminologii používané v tomto bulletinu (například aktualizace) získáte v článku [824684 znalostní báze Microsoft Knowledge Base](http://support.microsoft.com/kb/824684).

**Chraňte svůj počítač**

Doporučujeme zákazníkům, aby se řídili pokyny k ochraně počítače a povolili bránu firewall, získali aktualizace softwaru a nainstalovali antivirový software. Zákazníci mohou získat další informace o těchto krocích na webu [Chraňte svůj počítač](http://www.microsoft.com/protect/computer/default.mspx).

**Aktualizujte systém Windows**

Všichni uživatelé systému Windows by měli použít nejnovější aktualizace zabezpečení Microsoft, aby zajistili co nejlepší zabezpečení počítače. Pokud si nejste jisti, zda je váš software aktuální, navštivte web [Windows Update](http://windowsupdate.microsoft.com/), nechte vyhledat dostupné aktualizace pro počítač a nainstalujte všechny nabízené nejdůležitější aktualizace. Pokud je zapnutá funkce Automatické aktualizace, obdržíte aktualizace při jejich vydání, ale musíte se přesvědčit, že jste je nainstalovali.

### Další informace

#### Microsoft Active Protections Program (MAPP)

Pro zlepšení ochrany dat svých zákazníků poskytuje společnost Microsoft informace o chybách v zabezpečení všem hlavním dodavatelům softwaru pro zabezpečení, a to vždy ještě před vydáním nové měsíční zprávy o aktualizaci zabezpečení. Dodavatelé softwaru pro zabezpečení tak mohou tyto informace o chybách v zabezpečení využít a poskytnout svým zákazníkům ochranu včasnou aktualizací svých programů a zařízení pro zabezpečení, jako jsou antivirové programy, síťové systémy pro detekci napadení či hostitelské systémy pro prevenci napadení. Informace o dostupnosti aktuálních prostředků aktivní ochrany od jednotlivých dodavatelů softwaru pro zabezpečení naleznete na stránkách aktivní ochrany jednotlivých partnerů programu MAPP. Seznam těchto partnerů naleznete na stránce [Microsoft Active Protections Program (MAPP) Partners](http://go.microsoft.com/fwlink/?linkid=215201).

#### Názory a připomínky

-   Zpětnou vazbu můžete poskytnout vyplněním formuláře na webu Nápověda a podpora společnosti Microsoft, [Zákaznická podpora / Kontaktujte nás](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Technická podpora

-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).

#### Zřeknutí se záruky

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

#### Revize

-   V1.0 (12. dubna 2011): Informační zpravodaj byl publikován.

*Built at 2014-04-18T01:50:00Z-07:00*
