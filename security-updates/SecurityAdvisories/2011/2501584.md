---
TOCTitle: 2501584
Title: Informační zpravodaj zabezpečení společnosti Microsoft 2501584
ms:assetid: 2501584
ms:contentKeyID: 61223508
ms:mtpsurl: 'https://technet.microsoft.com/cs-CZ/library/2501584(v=Security.10)'
---

 

Informační zpravodaj zabezpečení společnosti Microsoft 2501584
==============================================================

Vydání funkce Ověření souborů systému Office pro systém Microsoft Office
------------------------------------------------------------------------

Publikováno: 12. dubna 2011 | Aktualizováno: 30. června 2011

**Verze:** 2.0

### Obecné informace

#### Shrnutí

Společnost Microsoft oznamuje dostupnost funkce Ověření souborů systému Office pro podporované edice systému Microsoft Office 2003 a Microsoft Office 2007. Tato funkce, která byla původně k dispozici pouze pro podporované edice systému Microsoft Office 2010, usnadňuje zákazníkům ochranu před soubory systému Office, které mohou obsahovat chybně formátovaná data, jako jsou nevyžádané soubory systému Office přijaté z neznámých či známých zdrojů. Funguje tak, že soubory ještě před otevřením ověří a zkontroluje.

Funkce Ověření souborů systému Office popsaná v tomto informačním zpravodaji se použije při otevření souboru systému Office v aplikaci Microsoft Excel 2003, Microsoft PowerPoint 2003, Microsoft Word 2003, Microsoft Publisher 2003, Microsoft Excel 2007, Microsoft PowerPoint 2007, Microsoft Word 2007 nebo Microsoft Publisher 2007.

Pomáhá zjistit zneužití označované jako útok na formát souboru a zabránit mu. Útoky na formát souboru zneužívají integritu souboru a nastávají v případě změny struktury souboru s cílem přidat škodlivý kód. Škodlivý kód se obvykle spouští vzdáleně a slouží ke zvýšení oprávnění omezených účtů v počítači. Útočník tak může získat přístup k počítači, který dříve přístupný nebyl. Bude mít možnost přečíst si citlivé informace z pevného disku počítače nebo nainstalovat škodlivý software, jako je červ nebo program protokolování klíčů. Funkce Ověření souborů systému Office pomáhá bránit útokům na formát souborů tím, že soubory před otevřením ověří a zkontroluje. Postupuje tak, že porovnává strukturu souboru s předdefinovaným schématem souborů, což je sada pravidel definujících, jak vypadá čitelný soubor. Pokud zjistí, že struktura souboru neodpovídá všem pravidlům popsaným ve schématu, soubor není úspěšně ověřen.

K útokům na formát souborů dochází nejčastěji u souborů uložených v binárních formátech souborů systému Office. Funkce Ověření souborů systému Office proto ověřuje a kontroluje následující typy souborů:

-   Soubory sešitu aplikace Excel 2.0, Excel 3.0, Excel 4.0, Excel 5.0 a Excel 97-2003. Tyto typy souborů mají příponu XLS a obsahují všechny soubory ve formátu BIFF 2 (Binary Interchange File Format 2) - BIFF2, BIFF3, BIFF4 a BIFF8.
-   Soubory šablony aplikace Excel 2.0, Excel 3.0, Excel 4.0, Excel 5.0 a Excel 97-2003. Tyto typy souborů mají příponu XLT a zahrnují soubory BIFF2, BIFF3, BIFF4 a BIFF8.
-   Soubory prezentace aplikace PowerPoint 97-2003. Tyto soubory mají příponu PPT.
-   Soubory přehrávání aplikace PowerPoint 97-2003. Tyto soubory mají příponu PPS.
-   Soubory šablony aplikace PowerPoint 97-2003. Tyto soubory mají příponu POT.
-   Soubory dokumentu aplikace Word 6.0, Word 7.0 a Word 97-2003. Tyto soubory mají příponu DOC.
-   Soubory šablony aplikace Word 6.0, Word 7.0 a Word 97-2003. Tyto soubory mají příponu DOT.

U souborů, u nichž se ověření nezdaří, se zpravidla objeví následující upozornění:

`Funkce Ověření souborů systému Office zjistila potíže při pokusu o otevření souboru. Jeho otevření nemusí být bezpečné.`

Soubory, u nichž se ověření nezdaří, se neotevřou, uživateli je však ve výchozím nastavení poskytnuta možnost soubor přesto otevřít. Výběr možnosti otevření souboru, u něhož se nezdařilo ověření, se nedoporučuje, protože se může jednat o škodlivý soubor.

### Podrobnosti o informačním zpravodaji

#### Související software

Tento informační zpravodaj se vztahuje k následujícímu softwaru.

|                                      |
|--------------------------------------|
| Postižený software                   |
| Microsoft Office 2003 Service Pack 3 |
| Microsoft Office 2007 Service Pack 2 |

Nejčastější dotazy
------------------

**Proč byl tento informační zpravodaj 30. června 2011 revidován?**  
Společnost Microsoft revidovala tento informační zpravodaj, aby oznámila, že od 28. června 2011 je prostřednictvím služby [Microsoft Update](http://go.microsoft.com/fwlink/?linkid=40747) k dispozici doplněk Ověření souborů systému Office popsaný v článku [2501584 znalostní báze Microsoft Knowledge](http://support.microsoft.com/kb/2501584).

Zákazníci mohou instalovat doplněk Ověření souborů systému Office online kontrolou aktualizací na webu Microsoft Update nebo prostřednictvím služby [Microsoft Update](http://go.microsoft.com/fwlink/?linkid=40747). Zákazníkům, kteří již doplněk Ověření souborů systému Office nainstalovali, nebude instalace doplňku nabídnuta a nemusí ani podnikat další opatření.

**Co je cílem tohoto informačního zpravodaje?**  
Oznámit dostupnost a podrobně vysvětlit účel funkce Ověření souborů systému Office pro systém Microsoft Office 2003 a Microsoft Office 2007.

**Existují nějaké známé problémy spojené s funkcí Ověření souborů systému Office?**  
Aktuálně známé problémy, s nimiž se uživatelé mohou při používání funkce Ověření souborů systému Office setkat, jsou uvedeny v [článku 2501584 znalostní báze Microsoft Knowledge Base](http://support.microsoft.com/kb/2501584).

**Jakou ochranu funkce Ověření souborů systému Office poskytuje?**  
Pomáhá zjistit zneužití označované jako útok na formát souboru a zabránit mu. Útoky na formát souboru zneužívají integritu souboru a nastávají v případě změny struktury souboru s cílem přidat škodlivý kód. Škodlivý kód se obvykle spouští vzdáleně a slouží ke zvýšení oprávnění omezených účtů v počítači. Útočník tak může získat přístup k počítači, který dříve přístupný nebyl. Bude mít možnost přečíst si citlivé informace z pevného disku počítače nebo nainstalovat škodlivý software, jako je červ nebo program protokolování klíčů. Funkce Ověření souborů systému Office pomáhá bránit útokům na formát souborů tím, že soubory před otevřením ověří a zkontroluje. Postupuje tak, že porovnává strukturu souboru s předdefinovaným schématem souborů, což je sada pravidel definujících, jak vypadá čitelný soubor. Pokud zjistí, že struktura souboru neodpovídá všem pravidlům popsaným ve schématu, soubor není úspěšně ověřen.

Soubory, u nichž se ověření nezdaří, se automaticky neotevřou. Uživatel musí místo toho kliknout na varování s informací, že soubor může být nebezpečný, aby jej mohl otevřít.

**Jak s funkcí Ověření souborů systému Office souvisí aktualizace zabezpečení vydané 12. dubna 2011?**  
Aktualizace zabezpečení vydané pro podporované edice 2003 a 2007 aplikací Microsoft Excel, Microsoft PowerPoint a systému Microsoft Office v bulletinech [MS11-021](http://go.microsoft.com/fwlink/?linkid=210121), [MS11-022](http://go.microsoft.com/fwlink/?linkid=210727) a [MS11-023](http://go.microsoft.com/fwlink/?linkid=210206) jsou základním předpokladem povolení funkce Ověření souborů systému Office.

**12. dubna 2011 nebyly vydány žádné aktualizace zabezpečení pro aplikaci Microsoft Word a Microsoft Publisher. Kde se aktualizace pro aplikace Microsoft Word a Microsoft Publisher nacházejí?**  
Aktualizace podporující funkci Ověření souborů systému Office v aplikacích Microsoft Word 2003, Microsoft Word 2007, Microsoft Publisher 2003 a Microsoft Publisher 2007 jsou k dispozici jako samostatné položky ke stažení a jsou základním předpokladem povolení funkce Ověření souborů systému Office. Odkazy ke stažení jsou uvedeny na webu TechNet v článku [Office File Validation for Office 2003 and Office 2007](http://technet.microsoft.com/en-us/library/53782285-736e-4d00-b458-6170054287af.aspx) (Ověření souborů systému Office pro systémy Office 2003 a Office 2007).

**Co je doplněk Ověření souborů systému Office?**  
Tento doplněk poskytuje rámcové vymezení a soubory definic pro funkci Ověření souborů systému Office. Funkce Ověření souborů systému Office funguje u konkrétních aplikací systému Office, je-li kromě všech povinných aktualizací systému Microsoft Office a příslušných aplikací nainstalován ještě doplněk Ověření souborů systému Office.

**Jak mohu doplněk Ověření souborů systému Office a povinné aktualizace nainstalovat?**  
Informace o postupu ruční instalace doplňku Ověření souborů systému Office a povinné aktualizace získáte na webu TechNet v článku [Office File Validation for Office 2003 and Office 2007](http://technet.microsoft.com/en-us/library/53782285-736e-4d00-b458-6170054287af.aspx) (Ověření souborů systému Office pro systémy Office 2003 a Office 2007).

Od 28. června 2011 lze doplněk Ověření souborů systému Office rovněž instalovat online kontrolou aktualizací na webu Microsoft Update nebo prostřednictvím služby [Microsoft Update](http://go.microsoft.com/fwlink/?linkid=40747).

**Je možné tuto novou funkci používat se systémem Microsoft Office XP?**  
Ne. V systému Microsoft Office XP neexistuje architektura správné podpory funkce Ověření souborů systému Office, takže funkci nelze integrovat do produktů systému Microsoft Office XP. Umožnění integrace této funkce by vyžadovalo změnu struktury značné části systému Microsoft Office XP. Výsledek takovýchto snah by mohl způsobit značnou nekompatibilitu s ostatními aplikacemi, takže by neexistovala záruka, že tyto produkty systému Microsoft Office budou v aktualizovaném systému dále fungovat tak, jak mají.

**Jak tento informační zpravodaj souvisí s funkcí Ověření souborů systému Office pro systém Microsoft Office 2010?**  
I když tento informační zpravodaj nesouvisí s funkcí Ověření souborů systému Office pro systém Microsoft Office 2010, vydala společnost Microsoft automatizovaná řešení **Microsoft Fix It**, jejichž pomocí lze funkci Ověření souborů systému Office nakonfigurovat pro podporované edice systému Microsoft Office 2003, Microsoft Office 2007 a Microsoft Office 2010. Tato automatizovaná řešení **Microsoft Fix It** jsou k dispozici v článku znalostní báze souvisejícím s tímto informačním zpravodajem, tedy v [článku 2501584 znalostní báze Microsoft Knowledge Base](http://support.microsoft.com/kb/2501584).

**Jak lze změnit nastavení funkce Ověření souborů systému Office?**  
K dispozici je nastavení klíče registru, které správcům umožňuje změnit způsob chování dokumentů v případě, že se nezdaří ověření souboru. Změnou nastavení registru je možné vybrat některou z následujících možností:

-   **Blokovat soubory a vyzvat uživatele (výchozí)**  
    Soubory, u nichž se ověření nezdaří, se neotevřou, uživateli je však poskytnuta možnost soubor přesto otevřít.

    **Poznámka:** Výše uvedené chování se vztahuje k systémům Microsoft Office 2003 a Microsoft Office 2007 a je jiné než chování v systému Microsoft Office 2010. V systému Microsoft Office 2010 se soubory, u nichž se nezdaří ověření, otevřou v [chráněném zobrazení](http://www.microsoft.com/security/pc-security/office2010.aspx). Uživatel pak musí kliknout na několik upozornění, než bude možné soubor otevřít pro úpravy.

-   **Zcela blokovat soubory**  
    Soubory, jejichž ověření se nezdaří, se neotevřou.

    **Poznámka:** Výše uvedené chování se vztahuje k systémům Microsoft Office 2003 a Microsoft Office 2007 a je jiné než chování v systému Microsoft Office 2010. V systému Microsoft Office 2010 se soubory, u nichž se nezdaří ověření, otevřou v [chráněném zobrazení.](http://www.microsoft.com/security/pc-security/office2010.aspx) Uživatel tak nemůže soubor otevřít pro úpravy.

Další informace o nastavení funkce Ověření souborů systému Office a použití automatizovaných řešení **Microsoft Fix It** ke konfiguraci nastavení funkce Ověření souborů systému Office naleznete v [článku 2501584 znalostní báze Microsoft Knowledge Base](http://support.microsoft.com/kb/2501584).

**Jak lze funkci Ověření souborů systému Office zakázat?**  
Funkci Ověření souborů systému Office můžete vypnout nastavením konkrétních klíčů registru na možnost zakázání funkce Ověření souborů systému Office. Klíče registru je nutné nakonfigurovat podle jednotlivých aplikací Excel 2003, PowerPoint 2003, Word 2003, Excel 2007, PowerPoint 2007 a Word 2007. Tyto klíče registru brání ověření a kontrole souborů uložených v binárním formátu souborů systému Office. Pokud například zakážete funkci Ověření souborů systému Office pro aplikaci Excel 2007, nebudou ověřeny soubory sešitu aplikace Excel 97-2003, soubory šablony aplikace Excel 97-2003 ani soubory aplikace Microsoft Excel 5.0/95. Pokud uživatel otevře některý z těchto typů souborů a soubor obsahuje útok na formát souborů, nebude útok zjištěn ani mu nebude zabráněno, pokud některá z jiných bezpečnostních kontrol takový útok nezjistí a nezabrání mu.

Informace o zakázání funkce Ověření souborů systému Office naleznete na webu TechNet v článku [Office File Validation for Office 2003 and Office 2007](http://technet.microsoft.com/en-us/library/53782285-736e-4d00-b458-6170054287af.aspx) (Ověření souborů systému Office pro systémy Office 2003 a Office 2007).

Společnost Microsoft zakázání funkce Ověření souborů systému Office nedoporučuje. Jedná se o klíčovou součást strategie vícevrstvé ochrany systému Microsoft Office, která by měla být povolena ve všech počítačích v organizaci. Zákazníkům, kteří chtějí zabránit ověření souborů funkcí Ověření souborů systému Office v systému Microsoft Office 2007, doporučuje společnost Microsoft použití [funkce Důvěryhodná umístění](http://technet.microsoft.com/en-us/library/cc178948(office.12).aspx). U souborů otevíraných z důvěryhodných umístění se kontroly pomocí funkce Ověření souborů systému Office neprovádí.

**Jak funkce Ověření souborů systému Office mění možnosti uživatele při otevírání a vkládání souborů v aplikaci Microsoft Publisher?**  
Při otevírání souborů aplikace Publisher funkce Ověření souborů systému Office nemění chování aplikací Microsoft Publisher 2003 a Microsoft Publisher 2007, protože aplikace Microsoft Publisher již soubory ověřuje a kontroluje bez ohledu na to, zda je funkce Ověření souborů systému Office povolena. Funkce Ověření souborů systému Office však mění chování při vkládání dokumentů aplikace Word do aplikace Microsoft Publisher. Při pokusu o vložení binárně formátovaných souborů aplikace Word do aplikace Microsoft Publisher 2003 nebo Microsoft Publisher 2007 nejsou soubory, u nichž se ověření nezdaří, do aplikace Microsoft Publisher vloženy. Uživatel musí místo toho kliknout na varování s informací, že soubor může být nebezpečný, aby jej mohl vložit.

Doporučené postupy
------------------

Informace o nasazení, instalaci a konfiguraci funkce Ověření souborů systému Office pro systém Microsoft Office 2003 a Microsoft Office 2007 naleznete na webu TechNet v článku [Office File Validation for Office 2003 and Office 2007](http://technet.microsoft.com/en-us/library/53782285-736e-4d00-b458-6170054287af.aspx) (Ověření souborů systému Office pro systémy Office 2003 a Office 2007).

### Další informace

#### Názory a připomínky

-   Zpětnou vazbu můžete poskytnout vyplněním formuláře na webu Nápověda a podpora společnosti Microsoft, [Zákaznická podpora / Kontaktujte nás](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Technická podpora

-   Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [Pomoc a podpora společnosti Microsoft](http://support.microsoft.com/).
-   Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě, že budete potřebovat mezinárodní technickou podporu, získáte na [webu mezinárodní technické podpory](http://go.microsoft.com/fwlink/?linkid=21155).
-   Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).

#### Zřeknutí se záruky

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

#### Revize

-   V1.0 (12. dubna 2011): Informační zpravodaj byl publikován.
-   V2.0 (30. června 2011): Doplněk Ověření souborů systému Office popsaný v článku 2501584 znalostní báze Microsoft Knowledge Base je k dispozici prostřednictvím služby Microsoft Update.

*Built at 2014-04-18T01:50:00Z-07:00*
