---
Title: Informační zpravodaj zabezpečení společnosti Microsoft 937696

TOCTitle: 937696

ms:assetid: 937696

ms:mtpsurl: https://technet.microsoft.com/cs-CZ/library/937696(v=Security.10)

ms:contentKeyID: 61223569

---

Security Advisory

# Informační zpravodaj zabezpečení společnosti Microsoft 937696 #

## Vydání funkcí MOICE (Microsoft Office Isolated Conversion Environment) a Blokování souborů (File Block) pro sadu Microsoft Office ##

Publikováno: 21. května 2007

Dnes oznamujeme dostupnost funkce MOICE (Microsoft Office Isolated Conversion Environment) a upozorňujeme zákazníky na funkci Blokování souborů (File Block) pro sadu Microsoft Office 2003 a systém Microsoft Office 2007. Obě funkce jsou navrženy tak, aby pomáhaly zákazníkům při ochraně před soubory sady Office obsahujícími škodlivý software, např. nevyžádanými soubory sady Office přijatými ze známých či neznámých zdrojů. Funkce MOICE poskytuje nové technologie zabezpečení měnící určité typy souborů sady Microsoft Office, zatímco funkce Blokování souborů nabízí mechanismus, který řídí a blokuje otevírání určitých typů souborů sady Microsoft Office.

Funkce MOICE (Microsoft Office Isolated Conversion Environment) používá převaděče systému Microsoft Office 2007 k převodu binárních dokumentů sady Office 2003 na novější otevřený formát XML sady Office. Proces převodu pomáhá chránit zákazníky tím, že převádí binární formát souboru sady Office 2003 na otevřený formát XML sady Office v izolovaném prostředí. Souhrnně řečeno, funkce MOICE poskytuje zákazníkům mechanismus, který předem prozkoumává potenciálně nebezpečné binární dokumenty sady Office 2003. Díky procesu převodu nabízí zákazníkům větší jistotu, že je dokument bezpečný.

Doporučujeme zákazníkům používajícím sadu Microsoft Office, aby si přečetli související článek znalostní báze Microsoft Knowledge Base a zvážili, zda funkce MOICE může pomoci ochránit uživatele v prostředí informačních technologií. Další informace o tomto vydání získáte v [článku 935865 znalostní báze Microsoft Knowledge Base](http://support.microsoft.com/kb/935865/cs).

Funkce Blokování souborů (File Block) pro sadu Microsoft Office 2003 a systém Microsoft Office 2007 povoluje správcům prostřednictvím registru a zásad skupiny omezit typy souborů sady Office, které lze či nelze otevřít v aplikaci Microsoft Word, PowerPoint a Excel. Díky blokování určitých typů souborů sady Office mají správci možnost dočasně uživatelům znemožnit otevírání některých souborů například v situaci, kdy hrozí nebezpečí útoku prostřednictvím typu souboru sady Office.

Doporučujeme zákazníkům používajícím sadu Microsoft Office, aby si přečetli související článek znalostní báze Microsoft Knowledge Base a zvážili, zda funkce Blokování souborů může pomoci ochránit uživatele v prostředí informačních technologií. Další informace o tomto vydání získáte v článcích [922849 znalostní báze Microsoft Knowledge Base](http://support.microsoft.com/kb/922849/cs),[922848 znalostní báze Microsoft Knowledge Base](http://support.microsoft.com/kb/922848/cs) a [922847 znalostní báze Microsoft Knowledge Base](http://support.microsoft.com/kb/922847/cs).

Současné použití funkcí MOICE a Blokování souborů představuje účinnou strategii pro zákazníky, kterým při použití určitých typů souborů sady Office hrozí nebezpečí útoku. Tyto funkce umožňují zákazníkům pokračovat v práci se sadou Office s ujištěním, že otevírané soubory jsou bezpečné a neohrozí uživatele škodlivým softwarem.

### Obecné informace ###

## Přehled ##

**Účel tohoto informačního zpravodaje:** Oznámit dostupnost a srozumitelně vysvětlit účel funkcí MOICE (Microsoft Office Isolated Conversion Environment) a Blokování souborů pro sadu Microsoft Office.

**Stav informačního zpravodaje:** Byly vydány články znalostní báze Microsoft Knowledge Base a související aktualizace.

**Doporučení:** Prostudujte si uvedené články znalostní báze Knowledge Base a nainstalujte příslušné aktualizace.

<p></p>

<table style="border:1px solid black;">

<tr>

<th colspan="1" style="border:1px solid black;">

Odkazy
</th>
<th colspan="1" style="border:1px solid black;">

Identifikace
</th></tr>
<tr>

<td colspan="1" style="border:1px solid black;">

**Článek znalostní báze Microsoft Knowledge Base (MOICE)**
</td>
<td colspan="1" style="border:1px solid black;">

[935865](http://support.microsoft.com/kb/935865/cs)
</td></tr>
<tr>

<td colspan="1" style="border:1px solid black;">

**Článek znalostní báze Microsoft Knowledge Base (Blokování souborů)**
</td>
<td colspan="1" style="border:1px solid black;">

[922849](http://support.microsoft.com/kb/922849/cs)
</td></tr>
<tr>

<td colspan="1" style="border:1px solid black;">

**Článek znalostní báze Microsoft Knowledge Base (Blokování souborů)**
</td>
<td colspan="1" style="border:1px solid black;">

[922848](http://support.microsoft.com/kb/922848/cs)
</td></tr>
<tr>

<td colspan="1" style="border:1px solid black;">

**Článek znalostní báze Microsoft Knowledge Base (Blokování souborů)**
</td>
<td colspan="1" style="border:1px solid black;">

[922847](http://support.microsoft.com/kb/922847/cs)
</td></tr>
</table>

<p></p>

Tento informační zpravodaj se vztahuje k následujícímu softwaru.

<p></p>

<table style="border:1px solid black;">

<tr>

<th colspan="1" style="border:1px solid black;">

Související software
</th></tr>
<tr>

<td colspan="1" style="border:1px solid black;">

Office 2003
</td></tr>
<tr>

<td colspan="1" style="border:1px solid black;">

Sada Office Compatibility Pack pro formáty souborů aplikací Word, Excel a PowerPoint 2007
</td> </tr>
<tr>

<td colspan="1" style="border:1px solid black;">

Systém Office 2007
</td></tr>
</table>

<p></p>

## Nejčastější dotazy ##

**Co je cílem tohoto informačního zpravodaje?**

Oznámit dostupnost a srozumitelně vysvětlit účel funkcí MOICE (Microsoft Office Isolated Conversion Environment) a Blokování souborů pro sadu Microsoft Office.

**Kterých verzí sady Microsoft Office se tento informační zpravodaj týká?**

Tento informační zpravodaj se zaměřuje na sadu Office 2003, systém Office 2007 a sadu Office Compatibility Pack pro formáty souborů aplikací Word, Excel a PowerPoint 2007.

**Je možné použít tyto nové funkce v sadě Office 2000 a Office XP?**

Ne, zákazníci mohou použít funkci MOICE v sadě Office 2003 nebo Office 2007 s cílem předem prozkoumat nebezpečné binární soubory sady Office 2003 a uložit je v otevřeném formátu XML sady Office 2007. Takto převedený a uložený soubor by mohl být později otevřen prostřednictvím sady Office 2000 nebo Office XP s nainstalovanou sadou Office Compatibility Pack pro formáty souborů aplikací Word, Excel a PowerPoint 2007. Sadu Office Compatibility Pack pro formáty souborů aplikací Word, Excel a PowerPoint 2007 lze stáhnout z následujícího [webu](http://www.microsoft.com/downloads/details.aspx?familyid=941b3470-3ae9-4aee-8f43-c6bb74cd1466&amp;displaylang=en).

**Je nutné pro úspěšné používání nainstalovat obě funkce, MOICE i Blokování souborů?**

Ne, technologie nejsou na sobě závislé. Je však možné je nainstalovat i povolit ve stejný čas. Společnost Microsoft nicméně důrazně doporučuje současné používání obou funkcí, což představuje nejvyšší možnou úroveň ochrany před existující hrozbou.

**Jaké jsou požadavky na software před instalací funkce MOICE?**

Funkce MOICE vyžaduje nainstalovanou sadu Office Compatibility Pack pro formáty souborů aplikací Word, Excel a PowerPoint 2007 a lze ji použít pouze v sadě Office 2003 a systému Office 2007.

**Jak uvede společnost Microsoft na webu Microsoft Update aktualizaci funkce MOICE?**

Aktualizace funkce MOICE bude uvedena jako doporučená aktualizace na webu Microsoft Update 12. června 2007. Do té doby si zákazníci mohou aktualizaci funkce MOICE stáhnout na webu služby Stažení softwaru.

**Jakým způsobem mě vlastně chrání funkce MOICE?**

Funkce MOICE pracuje na principu převodu binárního formátu souboru sady Office 2003 na novější otevřený formát XML sady Office 2007. Během převodu nebezpečného souboru může dojít k tomu, že se technologii MOICE převod nezdaří, podaří se jí vytvořit bezpečnou verzi souboru nebo selže převaděč. Pouhý proces převodu a dosažení jednoho ze tří možných výsledků je skutečnost, která chrání zákazníky. K procesu převodu navíc dochází v izolovaném prostředí, je proto vysoce nepravděpodobné, že by zneužitelný kód, který by mohl být součástí souboru sady Office, postihl systém uživatele.

**Je nutné instalovat funkci MOICE, i když pravidelně aktualizuji systém Office 2003 či Office 2007?**

Funkce MOICE nabízí opatření, která správci i uživatelé mohou použít pro svou ochranu před hrozbou útoku potenciálně představovanou nebezpečnými binárními dokumenty sady Office 2003. Tato hrozba se může objevit i v případě, že pravidelně aktualizujete software sady Office 2003. Může k ní dojít například tehdy, pokud se objeví nová, dříve neznámá, chyba zabezpečení typu „zero-day“, která by mohla zaútočit na uživatele sady Microsoft Office.

**Jaké jsou požadavky na software pro instalaci nebo povolení funkce Blokování souborů?**

Funkce Blokování souborů (File Block) vyžaduje instalaci minimálně jedné z následujících aplikací: Excel 2003, PowerPoint 2003 a Word 2003 nebo Excel 2007, PowerPoint 2007 a Word 2007. Funkce Blokování souborů je součástí výchozího nastavení aplikací Excel 2007, PowerPoint 2007 a Word 2007, není však povolena. Uživatelé, kteří chtějí tuto funkci v aplikacích Excel 2003, PowerPoint 2003 a Word 2003 povolit, by si měli přečíst články [922849 znalostní báze Microsoft Knowledge Base](http://support.microsoft.com/kb/922849/cs), [922848 znalostní báze Microsoft Knowledge Base](http://support.microsoft.com/kb/922848/cs) a [922847 znalostní báze Microsoft Knowledge Base](http://support.microsoft.com/kb/922847/cs), kde zjistí, co je zapotřebí k instalaci.

**Jak uvede společnost Microsoft na webu Microsoft Update aktualizaci funkce Blokování souborů?**

Funkce Blokování souborů není na webu Microsoft Update uvedena přímo jako aktualizace. Systém Microsoft Office 2007, konkrétně aplikace Excel 2007, PowerPoint 2007 a Word 2007, obsahuje funkci Blokování souborů ve výchozím nastavení. V takovém případě není důvod stahovat žádnou aktualizaci. Uživatelé sady Microsoft Office 2003, konkrétně aplikací Excel 2003, PowerPoint 2003 a Word 2003, by si měli dodatečné aktualizace stáhnout. Zákazníci by si měli přečíst články [922849 znalostní báze Microsoft Knowledge Base](http://support.microsoft.com/kb/922849/cs), [922848 znalostní báze Microsoft Knowledge Base](http://support.microsoft.com/kb/922848/cs) a [922847 znalostní báze Microsoft Knowledge Base](http://support.microsoft.com/kb/922847/cs), aby zjistili, jak a odkud mohou být aktualizace instalovány.

**Jakým způsobem mě vlastně chrání funkce Blokování souborů?**

Funkce Blokování souborů nutí aplikace Excel 2003, PowerPoint 2003 a Word 2003, popř. Excel 2007, PowerPoint 2007 a Word 2007 k tomu, aby před otevřením určitých typů souborů sady Office zkontrolovaly podklíč FileOpenBlock v registru systému Windows. Pokud uživatel otevře soubor v rámci sady Office, software sady Office nejprve zkontroluje podklíč FileOpenBlock. V případě, že typ otevíraného souboru je uveden v seznamu omezení, bude zablokován. V opačném případě bude obvyklým způsobem otevřen.

**Je nutné používat funkci Blokování souborů, i když pravidelně aktualizuji systém Office 2003 či Office 2007?**

Funkce Blokování souborů poskytuje další opatření, která správci i uživatelé mohou použít pro svou ochranu před hrozbou útoku potenciálně představovanou nebezpečnými typy souborů sady Office 2003 a Office 2007. Tato hrozba se může objevit i v případě, že pravidelně aktualizujete software sady Office 2003 či Office 2007. Může k ní dojít například tehdy, pokud se objeví nová, dříve neznámá, chyba zabezpečení typu „zero-day“, která by zaútočila na uživatele sady Microsoft Office.

## Doporučené postupy ##

* Doporučujeme uživatelům sady Office si prohlédnout a zvážit instalaci nových funkcí sady Office, popsaných v tomto informačním zpravodaji. Zákazníci, kteří se chtějí dozvědět další informace o vydání těchto funkcí, by si měli přečíst články [935865 znalostní báze Microsoft Knowledge Base](http://support.microsoft.com/kb/935865/cs), [922849 znalostní báze Microsoft Knowledge Base](http://support.microsoft.com/kb/922849/cs), [922848 znalostní báze Microsoft Knowledge Base](http://support.microsoft.com/kb/922848/cs) a [922847 znalostní báze Microsoft Knowledge Base](http://support.microsoft.com/kb/922847/cs).

### Další informace ###

**Zdroje informací:**

* Zpětnou vazbu můžete poskytnout vyplněním formuláře na následujícím [webu](https://support.microsoft.com/common/survey.aspx?scid=sw;en;1257&amp;amp;showpage=1&amp;amp;ws=technet&amp;amp;sd=tech).

* Zákazníci mohou získat technickou podporu na webu [služby technické podpory společnosti Microsoft](http://go.microsoft.com/fwlink/?linkid=21131). Další informace o dostupných možnostech technické podpory naleznete na webu [technické podpory společnosti Microsoft](http://support.microsoft.com/?ln=cs).

* Mezinárodní zákazníci získají podporu u místních zastoupení společnosti Microsoft. Další informace o možnostech kontaktování společnosti Microsoft v případě potřeby mezinárodní technické podpory naleznete na webu [mezinárodní technické podpory](http://go.microsoft.com/fwlink/?linkid=21155).

* Další informace o zabezpečení produktů společnosti Microsoft nabízí web [Microsoft TechNet Security](http://go.microsoft.com/fwlink/?linkid=21132).

**Zřeknutí se záruky:**

Informace v tomto zpravodaji jsou poskytovány tak, jak jsou, bez jakékoli záruky. Společnost Microsoft neposkytuje žádné záruky, výslovně uvedené či mlčky předpokládané, včetně záruk obchodovatelnosti a vhodnosti pro určitý účel. Společnost Microsoft ani její dodavatelé nenesou v žádném případě zodpovědnost za žádné škody, včetně přímých, nepřímých, náhodných či následných škod, ztráty zisku či zvláštních škod, a to ani v případě, že byli na možnost takových škod upozorněni. V některých zemích a právních řádech není dovoleno vyloučit nebo omezit odpovědnost, proto se výše uvedené omezení na vás nemusí vztahovat.

**Revize:**

* V1.0 (21. května 2007): Informační zpravodaj byl publikován.

*Built at 2014-04-18T01:50:00Z-07:00*


